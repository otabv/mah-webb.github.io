---
layout: course
code: me152a
title: Kursplan - Inledande webbprogrammering med JavaScript ME152A (15.0 hp)
---

# Kursplan - Inledande webbprogrammering med JavaScript (ME152A)

## Beskrivning

Kursen syftar till att ge en introduktion till programmeringsmetodik, med en inriktning på webbprogrammering. Detta genom JavaScript - programmeringsspråket för webben. Du får lära dig hur tekniken bakom interaktiva webbplatser fungerar, både praktiskt och teoretiskt. Kursen ger även kunskap och färdighet i Agila projektmetoder med fokus på användbarhet och interaktionsdesign. Efter avslutad kurs kommer du att ha goda färdigheter och kunskap i Javascript.

## Syfte

Kursen syftar till att studenten tillgodogör sig grundläggande kunskap i och färdighet inom programmering med inriktning på JavaScript och webbapplikationer. Studenten ska självständigt kunna framställa interaktiva och dynamiska webbplatser med fokus på användbarhet och interaktionsdesign. Vidare syftar kursen till att studenten tillgodogör sig kunskap om generell programmeringsmetodik med inriktning mot medieteknik.

## Kursinnehåll

* Programmeringsmetodik
* Introduktion till funktionell och objektorienterad programmering
* JavaScript-syntax
* Integrering av JavaScript och HTML-dokument (Document Object Model)
* Variabler och operatorer
* Funktioner
* Datastrukturer inom JavaScript (arrayer, objekt)
* Användbarhet och interaktionsdesign
* Versionshantering och projektmetodik
* Webbtjänster t.ex. API-hantering och AJAX
* Introduktion till Node.js


## Lärandemål

### Kunskap och förståelse

Efter avslutad kurs ska studenten kunna:

* redogöra för vanliga begrepp inom programmering och programmeringsspråket JavaScript
* visualisera och strukturera webbapplikationer med utgångspunkt i affärsnytta i relation till syfte, målgrupp och kund
* visa kännedom om för- och nackdelar med JavaScript i förhållande till övriga programmeringsspråk

### Färdighet och förmåga

Efter avslutad kurs ska studenten kunna:

* analysera, strukturera och implementera enklare webbapplikationer i programmeringsspråket JavaScript
* integrera JavaScript med HTML-dokument
* nyttja webbtjänster likt datakällor för dynamiskt innehåll (API-hantering)
* hantera och implementera JavaScript-bibliotek från tredjepart
* självständigt kunna söka ny kunskap för att lösa ett givet problem
* kunna analysera och kritiskt bedöma JavaScript-kod med fokus på optimering

### Värderingsförmåga och förhållningssätt

Efter avslutad kurs ska studenten:

* kritiskt kunna diskutera över för- och nackdelar avseende syfte, målgrupp och kundnytta i förhållande teknik
* kunna kritiskt reflektera över sin läroprocess

## Bedömning

Krav för godkänt i kursen:

* Godkända laborationsuppgifter (5hp)
* Godkänd tentamen (4hp)
* Godkänt projektarbete med tillhörande reflektion (6hp)

## Arbetsformer

Teori varvas med praktiska övningar via laborationer och workshops. Föreläsningar ca 24 timmar, laborationer ca 64 timmar, seminarium 4 timmar, samt projektarbete och självstudietid ca 308 timmar.

## Betygsgrader

Underkänd (U) eller Godkänd (G).

## Kurslitteratur och överiga läromedel

Rekommenderad litteratur: 

* Flanagan, David (2011) JavaScript: The Definitive Guide, 6th Edition, O’Reilly Media, Sebastopol, ISBN-13: 978-0596000486
* Haverbeke, Marjin (2011) Eloquent JavaScript: A Modern Introduction to Programming, 1st Edition, No Starch Press (US), Daly City, ISBN-13: 978-1593272821

Referenslitteratur: 

* Douglas Crockford (2008) JavaScript: The Good Parts, 1st Edition, O’Reilly Media, Sebastopol, ISBN-13: 978-0596517748
* Kompletterande kursmaterial

## Kursvärdering

Alla studenter ges vid slutet av kursen möjlighet att kommentera kursen skriftligt. En sammanställning av reslutatet med bemötande av kursansvarig finns tillgänglig hos kursansvarig.

Sammanställningen diskuteras med studentrepresentanter under ett programråd.
