---
layout: instructions
title: Projekt
code: me152a
---

# Projekt

### Beskrivning

Syftet med projektet är att praktisera de kunskaper som erhållits under kursens gång. Ni ska färdigställa ett projekt från början till slut där ni arbetar utifrån en agil process med flera iterationer.

Projektet kommer att utföras i formationer om 1 till 3 personer, där antalet styr omfattningen av det arbete som ska utföras. Innan utvecklingen av projektet påbörjas kommer det finnas ett tillfälle med en kursansvarig för att stämma av er projektidé. Till detta möte ska ni komma väl förberedda där ni i gruppen är klara över hur konceptet ska se ut.

Det är viktigt att ni gör upp en plan över hur ni ska arbeta i gruppen. Punkter som mål och kommunikation bör tas upp och lyftas för diskussion. För att nå resultatet så är detta viktigt och om ni inte lyckas sammarbeta kommer detta visa sig i projektet.

Projekten ska publiceras på GitHub och är därmed offentliga. Således är det viktigt att ni arbetar iterativt och vid varje iteration gör aktiva val om vad som ska och inte ska publiceras. Detta sker i samförstånd med samtliga gruppmedlemmar.

Vilken typ av projekt är valfritt och helt upp till er inom gruppen, dock måste kravspecifikationen följas. Det finns många intressanta ämnen som ni kan välja att göra. Nedan hittar ni några förslag på projekt.

* Spel
* Tjänst eller en API-mashup
* Interaktiv sida med statistik eller någon form av animation
* Webbapplikation

Slutinlämningen kommer ske i form av en zip-fil innehållande all kod samt en programspecifikation, som beskriver syftet och de tekniska delarna i ert projekt. Utöver detta ska en individuell reflektion lämnas in som beskriver och diskuterar er egen arbetsinsats och hur ni upplevt kursen som helhet.

### Kravspecifikation

* All kod måste följa en "style guide", t.ex. [Idiomatic JavaScript](https://github.com/rwaldron/idiomatic.js/).
* All kod måste publiceras på GitHub, utöver detta måste ni även göra ett antal _commits_.
* All kod måste vara tydligt indelad i olika filer. Hela projektet ska alltså inte bestå av en enda JavaScript-fil. Det är dock tillåtet att minifiera koden, men orginalkoden måste inkluderas i slutinlämningen.
* Er JavaScript-kod måste interagera med Document Object Model (DOM).
* Minst __ett__ JavaScript-bibliotek från tredje part måste användas.
* Någon form av design eller interaktionsdesign måste implementeras, t.ex. genom CSS och animationer med JavaScript.
* Någon form av datakälla måste användas, t.ex. en Webbtjänst + AJAX eller [LocalStorage](https://developer.mozilla.org/en-US/docs/Web/API/Storage) + JSON.
* Programspecifikation som beskriver syftet och de tekniska delarna.

Tänk på att det är ni som sätter begränsningen över hur mycket och vad ni vill lära er. Konkurrensen på marknaden är tuff. Ta därmed chansen att utveckla era färdigheter som programmerare.

Lycka till!
