---
layout: course
code: me151a
title: "Crossmedia: Flerkanalspublicering (15.0 hp)"
---

# Crossmedia: Flerkanalspublicering - ME151A

Hej och välkommen till Crossmediakursen. Crossmedia är ett tvärvetenskapligt ämne med flera intressanta ingångsvinklar. Kursen är uppbyggd av föreläsningar, laborationer, seminarier och workshops. Ett flertal av föreläsningarna är gästföreläsningar. Detta är ett omtyckt inslag som ger en tydlig koppling till mediebranschen. Det är viktigt att ni utnyttjar dessa tillfällen och deltar aktivt. Vi kommer ta närvaro.

##Beskrivning av examinationer

Nedan följer beskrivningar av samtliga examinationer i kursen. Uppgifterna är kopplade till moment som vi övar i kursen. Var uppmärksam på föreläsningar och laborationer så blir uppgifterna tydligare. Om det är någon del du inte förstår eller är osäker på är det bättre att fråga innan ni lämnar in. Börja dock med att själva försöka lista ut lösningen/svaret!

###Laborationer (2 HP)

Samtliga laborationer och tillhörande labbuppgifter är obligatoriska, dessa finner listade nedan:  
Wordpress & Bones
Podcast & Crossmedia
Sökmotorsoptimering
Mobilapplikationer
Animering
Mediadatabaser
3D-modellering
Labbuppgifterna redovisas i samband med laborationerna eller vid passande tillfälle. Det går alltså bra att komma in till mig och visa upp sitt arbete. Extra labbtillfälle ligger i slutet av terminen.
Inför vissa laborationer ombeds ni att ta del av diverse material
Betyg: U/G

###Litteraturseminarie 1 (1 HP)

På litteraturseminariet kommer vi att diskutera innebörden av begreppet Crossmedia och närliggande begrepp, samt deras inbördes relation, och sätta dem i relation till konkreta exempel. Vi kommer att ta upp hur Crossmedia används beroende på vilket perspektiv man utgår ifrån. Till exempel ur ett användarperspektiv kontra ur ett producentperspektiv. Vi kommer genom detta försöka skapa en gemensam syn på vad
Crossmedia innebär. Ni ska förbereda er väl och delta aktivt i seminariet för att bli godkända. Mer information om detta hittar ni på Itslearning.
Betyg: U/G

###Litteraturseminarie 2 (1 HP)

Inför seminariet kommer ni få ett antal frågor som handlar om personuppgiftslagen, etiska och juridiska problem när man arbetar med att
lagra personuppgifter. Samt frågor angående etiska och moraliska aspekter inom reklam- och mediabranschen. För att delta på seminariet måste ni besvara dessa frågor, inlämning sker på itslearning
Betyg: U/G

###CMS (3 HP)

Att programmera HTML och CSS kan vara en tidskrävande historia, tid är pengar och pengar vill din framtida arbetsgivare ha, helst mycket av. Därför är verktyg och metoder som sparar tid för utvecklarna värdefulla. Dessa verktyg används på merparten av webbyråerna i branschen. Några av dessa verktyg kan ni hitta nedan, en mer utförlig förklaring hittar ni på nätet.

- HTML 5 boilerplate
- SASS/LESS
- HAML/JADE
- CMS (Wordpress, Joomla, Drupal, o.s.v)
- GitHub

I denna uppgift ska ni göra en webbplats med valfri avsändare. Ni kommer att bekanta er med Wordpresstemat Bones.

SASS är en variant av CSS som möjliggör att ni kan använda varibles, nesting, mixins och selectors inheritance. Detta verktyg underlätta för er när ni sitter och jobbar med CSS. SASS kräver att ni använder en kompilator till exempel CodeKit eller Koala, som tolkar er SASS-kod och generar ren CSS-kod för webbläsaren. De flesta webbeditorerna (Smultron, Dreamweaver, Brackets, Sublime, o.s.v.) har stöd för SASS och LESS. Ibland krävs det att ni installerar en plugin för att er syntax ska visas korrekt.
För mer information om SASS:
http://sass-lang.com/
http://en.wikipedia.org/wiki/Sass_(stylesheet_language)

Bones är ett Wordpresstema som kan ses som ett tomt skal som kräver omfattande CSS-utveckling för att resultatet ska resultera i en komplett webbplats. Bones är ett fungerade tema som är optimerat för olika enheter med en kod som är uppbyggt på ett noggrant och genomtänkt sätt, till skillnad från många andra Wordpressteman.

För mer information om Bones:
http://themble.com/bones/

Ni ska själva bestämma avsändaren, förslagsvis ett mindre företag eller organisation. Se det som ett bra tillfälle att göra en hemsida till svärfar/svärmors konditori eller syrran som har öppnat en äventyrspark i Eslöv. Oavsett vad ni väljer ska ni lämna in en projektplan över ert arbete. Projektplanen ska ta upp; företagsinformation och bakgrund, syfte med hemsidan, målgrupp över företaget och webbplatsen, samt en förklaring över vad webbplatsen ska innehålla och hur den ska fungera. Fråga gärna om råd om ni är osäkra på vilka företag som är lämpliga. Tänk på att försöka välja ett företag/organisation med en passande arbetsbörda – det vill säga; uppdraget ska motsvara de högskolepoäng uppgiften är avsedd för.

Krav för uppgiften:

- Projektplan innehållande företagsinformation och anpassning vad gäller design och användbarhet utifrån syfte och målgrupp
- Wordpresstemat Bones används
- Komplett design
- Reflektion över processen och tekniken

Betyg: U/G

###Reflektion (3 HP)

Som vanligt ska ni skriva en övergripande reflektion över projektet och kursen som helhet. Vid detta laget har ni skrivit många reflektioner så kraven är högre än tidigare.

Ni ska använda följande rubriker i reflektionen. Observera att frågorna endast är till för att få igång era reflekterande tankar och att ni förväntas fylla på med mer.

- Planering: Hur har planeringen utvecklats genom projektets gång? Följdes projektplanen? Min prestation: Har din prestation motsvarat övriga gruppmedlemmars? Hur och varför? Vad har du själv bidragit med? Vad kunde du gjort annorlunda?
- Gruppdynamik och intrapersonella processer: Hur har ni strukturerat upp interna processer i gruppen? Hur kommunicerades det i gruppen? Vilka problem uppstod och hur löstes dessa?
- Mitt tekniska ansvarsområde: Under denna rubrik ska du detaljerat förklara hur ditt tekniska ansvarsområde utvecklats och fungerar. Du ska kunna förklara så att en utomstående person kan förstå tekniken bakom lösningen.
- Presentationerna (del 1 och 2): Hur gick presentationerna? Vilken respons fick ni? Vad kunde ni gjort annorlunda?
- Lärandemålen: Du ska här redogöra för hur du har uppnått lärandemålen för kursen.

Betyg: U/G/VG

##Crossmedialt Projekt (5 HP)

Projektarbetet utförs i grupp där ni ska utnyttja gruppmedlemmarnas kompetenser så väl som möjligt. Ni ska i team om fyra till fem studenter designa en produkt, tjänst eller lösning. Produkten eller tjänsten ska lösa ett problem eller tillgodose ett behov med tydliga crossmediala inslag.

Ni väljer själva om ni vill jobba med ett företag eller på egen hand där ni är den drivande organisationen. Företaget (eller organisationen) behöver inte nödvändigtvis vara ett renodlat grafiskt företag. Vilka kanaler ni väljer och vilka tekniker ni tillämpar bestämmer ni själva. Viktigt är att ni täcker in kursplanens lärandemål i ert projekt. Observera att även om ni inte behöver presentera en komplett lösning så ska resultatet inte vara en pappersprodukt. Varje gruppmedlem ska ansvara för en teknisk del och som denne ska redogöra för i reflektionen.

Projektet ska presentera och demonstreras muntligt och skriftligt. Ni ska inte lämna in en rapport utan ett dokument som beskriver er lösning på ett säljande och detaljerat sätt, både tekniskt och konceptuellt (målgruppsanpassat mot kund eller investerare).

###Projektplan

Ni ska tillhandahålla en projektplan innehållande syfte och mål, tidsplan, ansvarsfördelning, och tillvägagångssätt.  Projektplanen  ska även innehålla en kompetensöversikt som beskriver dels vilka kompetenser som finns i gruppen, men främst vilka kompetenser  gruppen behöver utveckla för att kunna genomföra projektet.

Projektplanen  ska tydligt redogöra för vem som ska göra vad och i vilken omfattning så att ni vid projektets avslut kan reflektera över er egen genomförda insats mot den planerade. Inlämning av projektplanen  sker vid två tillfällen. Första versionen ska lämnas i samband med idépresentationen. Eftersom era projekt kommer att förändras kontinuerligt är det viktigt att ni uppdaterar er plan allteftersom. Vid inlämningen av det slutliga projektet ska ni också bifoga den uppdaterade projektplanen.

###Projektverktyg

Ni ska använda projektverktyget Trello. I Trello kan ni dela upp hela projektet i ett flertal mindre arbetsmoment som ni sedan kopplar till ansvarig person eller personer. Uppdelningen av arbetet bör drivas av motivation, intresse och arbetsbelastning. Som komplement till Trello bör ni göra ett Gantt-schema för att visa dessa aktiviteter över tid. Förslagsvis så har ni ett internt planeringsmöte varje vecka där ni diskuterar vilka arbetsuppgifter som är klara och behöver gruppens godkännande samt vilka arbetsuppgifter som tillkommit. För sedan in dessa i Trello. Alla aktiviteter behöver inte ha en ansvarig person initialt.

###Idépresentation

Samtliga gruppmedlemmar ska presentera vid idépresentationen/pitch. Se detta tillfälle som ett första kundmöte eller möte med investerare där det är viktigt att ni har starka argument för er idé, inte olikt en presentation inför investerarna i tv-programmet draknästet (http://www.youtube.com/watch?v=a1GEPnXYwZ8). Idépresentationen får inte överstiga 20 minuter.

###Slutpresentation

Presentationen ska tydligt förklara hur tjänsten/produkten fungerar, både ur användarperspektiv och rent tekniskt. Även denna presentation ska vara målgruppsanpassad mot kunden, samarbetspartner eller investerare. Samtliga gruppmedlemmar ska delta i presentationen och minst förklara och demonstrera sitt tekniska ansvarsområde. Längden på presentationen får ej överstiga 25 minuter.

###Dokumentet

Del 1 av Dokumentet ska vara en säljande text som förklarar konceptet i sin helhet. Detta ska fungera som ett intresseväckande och informativ säljmaterial. Del 2 ska vara en mer ingående beskrivning av tekniken, kostnader och kundnytta. Målet med båda dokumenten är att övertyga beslutsfattare eller investerare om att satsa på er. Glöm inte att lägga vikt vid utformningen av Dokumentet!
Dokumentet bör innehålla:

- Målgrupp (vilka kunder och/eller vilka typer av företag riktar ni er mot?)
- Vilken kundnytta er tjänst/produkt medför?
- Vilka konkurrenter finns?
- Er USP (Varför är ni bättre än andra?)
- Begränsningar och kravspecifikation
- Ekonomiska aspekter

###Projekthandledning
Senast vecka 7 ska ni ha haft ert första handledningstillfälle då ni ska presentera ert företag och projektplan. Ni planerar själva in ytterligare minst ett handledningstillfälle. Ni kan boka möten med Johannes eller Bo. Tider kommer att ligga på Doodle (länkar dit kommer att ligga på IL)

Betyg: U/G/VG
