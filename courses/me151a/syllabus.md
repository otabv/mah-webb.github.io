---
layout: course
code: me151a
title: "Crossmedia: Flerkanalspublicering ME151A (15.0 hp)"
---

#Kursplan - Crossmedia: Flerkanalspublicering (ME151A)

##Beskrivning

Kursen syftar till att studenten utvecklar sin förståelse för och färdigheter inom publicering i flera medier samt förmåga att resonera kring och ta hänsyn till teknik, ekonomi och kundnytta vid val av mediekanal.

##Lärandemål

##Kunskap och förståelse

Efter avslutad kurs ska studenten:

- redogöra för aktuella publiceringskanaler samt deras möjligheter och begränsningar
- redogöra för processen vid produktion och distribution av information i olika kanaler och plattformar
- redogöra för och diskutera vanliga begrepp inom crossmediaproduktion och flerkanalspublicering
- redogöra för aktuell forskning inom relevant del av flerkanalspublicering

##Färdighet och förmåga

Efter avslutad kurs ska studenten:

- kunna identifiera, formulera och lösa problem inom flerkanalspublicering
- hantera verktyg för parallell- och flerkanalspublicering
- tillämpa metoder för projektplanering samarbeta i projekt och därmed ta ansvar för sin egen kunskapsutveckling och sitt eget bidrag till projektet
- muntligt och skriftligt, presentera och förankra en idé och argumentera på saklig grund för projektets målsättning
- visa förmåga att genomföra uppgifter inom givna tidsramar

##Värderingsförmåga och förhållningssätt

Efter avslutad kurs ska studenten:

- kritiskt resonera kring val av olika typer av publiceringskanaler med hänsyn taget till teknik, ekonomi och kundnytta

##Bedömning

Krav för godkänd: Godkänt projektarbete 5 hp och godkända inlämningsuppgifter samt reflektion 10 hp.
Krav för väl godkänd: Studenten ska ha väl godkänt i både projekt och reflektion.

##Kursinnehåll

- Crossmedia, transmedia, participatory och konvergenskultur
- Agil projektplanering
- Nya medier och tjänster
- Sociala medier
- Variabeldata och personaliserat tryck
- Mediedatabaser
- Web-to-print
- SEO (sökmotorsoptimering)
- Webbapplikationer
- Publicering för mobila enheter
- Storytelling
- Responsive design
- HTML 5 & CSS 3
- CMS

##Arbetsformer

Teori varvas med praktiska övningar. Lärandet drivs av arbetet i projekt med verklighetsanknutna uppdrag. Föreläsningar ca 25 timmar, övningar ca 20 timmar, obligatoriska övningar ca 20 timmar, obligatoriska seminarier ca 15 timmar, projektredovisningar ca 5 timmar samt självstudietid ca 315 timmar.

##Betygsgrader

Underkänd, Godkänd eller Väl godkänd.

##Kursvärdering

Alla studenter ges vid slutet av kursen möjlighet att kommentera kursen skriftligt. En sammanställning av resultatet med bemötande av kursansvarig finns tillgänglig hos kursansvarig. Sammanställningen diskuteras med studentrepresentanter under ett programråd.

##Övrigt

Kursen innehåller ett flertal gästföreläsningar och för att kunna utnyttja kompetensen från gästföreläsaren på bästa sätt är det viktigt att ni är pålästa om det aktuella ämnet och ställer intressanta frågor.
