---
layout: instructions
title: Laboration 1
code: me134a
---

# Laboration 1: Grundläggande HTML

## Syfte

Syftet med laborationen är att introducera grundläggande HTML genom att presentera de vanligaste HTML elementen som används och dessa tillsammans för att skapa ett HTML dokument (hemsida). Avslutningsvis presenteras exempel på dokument som är inkorrekta för att studenten ska få lärdom om hur man felsöker för att korrigera ett inkorrekt dokument.

## Uppgift

Följande laboration kan utföras i valfri ordning, dock rekommenderas det starkt att följa den ordning av övningar som presenteras.

I följande övningar kommer vi utgå ifrån en HTML fil vid namn `index.html`, observera filändelsen. Följande övningar kommer även att nyttja den senaste versionen av HTML, vilket är HTML5. Detta görs genom att i alla era HTML filer ska ni börja med raden `<!doctype html>` - detta innebär att webbläsaren vet att vi använder den senaste versionen av HTML.

### HTML element

Innan övningarna börjar måste vi först förstå hur ett HTML element är uppbyggt. En hemsida, eller ett HTML dokument, är egentligen bara uppbyggt av flera HTML element och därför är det viktigt att förstå hur ett element är uppbyggt. I grunden har ett element ett namn, detta namnet bestämmer även vilken typ av element det är, t.ex en paragraf eller en rubrik. 

Observera att HTML kommentarer skrivs som `<!-- -->` och syns inte för besökaren av er sida.
{: .info}

{% highlight html linenos %}
<!-- Notera att namnet skrivs inom "<>", detta är ett bildelement -->
<img>
{% endhighlight %}

Ovanstående exempel på elementet `<img>` kan även benämnas som en tagg. Anledningen till detta är att HTML element kan skrivas på två vis, beroende på vilken typ av element det är. Antingen är det ett stängt element eller ett öppet. Om elementet är öppet har det bara en tagg (t.ex `<img>`), om det är stängt har det en start- och sluttagg (t.ex `<p></p>`). Observera att en sluttagg skrivs som `</p>`.

{% highlight html linenos %}
<!-- Ett stängt element, en paragraf -->
<p></p>
<!-- Ett öppet element, notera att det finns ingen sluttagg -->
<img>
{% endhighlight %}

Anledningen till att vissa element är stängda är för att vi ska kunna fylla dessa med innehåll. 

{% highlight html linenos %}
<!-- En paragraf med innehåll -->
<p>I cannot live without brain-work. What else is there to live for?</p>
{% endhighlight %}

Detta visar även på vad HTML (HyperText Markup Language) handlar om - att märka upp information. I ovanstående exempel har vi, genom HTML, bestämt att denna mening ska tolkas som en paragraf i webbläsaren. I kontrast till att skriva din typiska uppsats så behövar man i HTML vara explicit när det gäller att bestämma vad ditt innehåll har för syfte och hur det ska tolkas.

Nu har vi gått igenom två av de tre huvudsakliga delarna som utgör grunden för HTML element, det vill säga ett namn och innehåll. Om man varit uppmärksam kan man snabbt komma till slutsatsen - vad gör man med öppna element? Detta leder oss till den tredje delen, attribut. Ett attribut kan ses som att ge ett element en eller flera speciella egenskaper, dessa skiljer sig mellan olika element. Tidigare visades bildelementet `<img>` och detta element kan inte visa en bild om den inte har sökvägen till bilden. För att ange sökvägen används attribut och dessa skrivs som `attribut="värde"`, observera att värdet skrivs inom citationstecken och det är inget mellanrum mellan attributet och värdet. Undvik ÅÄÖ som värde, vanligt är att man skriver värdet på Engelska. Flera attribut separeras med ett mellanslag.

{% highlight html linenos %}
<!--
    Ett bildelement med sökvägen till en bild.
    Notera attributet "src", kort för "source".
-->
<img src="bilder/katt.jpg">
<!--
    Flera attribut separeras med mellanslag.
    Notera attributet "alt", den alternativa
    texten som visas om bilden inte kan visas.
-->
<img src="bilder/katt.jpg" alt="Bild på en katt">
{% endhighlight %}

Även stängda element kan ha attribut. För att demonstrera detta ska vi skapa en länk med texten "Gå till google" och när man klickar på den skickas man till webbplatsen "http://google.se".

{% highlight html linenos %}
<!--
    Här har vi ett stängt element med innehåll samt attribut.
    Notera att det är attributet "href" som bestämmer vart vi
    skickas när vi klickar på texten "Gå till google" (länken).
-->
<a href="http://google.se">Gå till google</a>
{% endhighlight %}

För att visuellt förtydliga uppbyggnaden av ett HTML element kan ni ta en titt på figur 1.

![Ett HTML elements uppbyggnad](/assets/img/html_element.png) _Figur 1. Ett HTML elements uppbyggnad_

### HTML dokument

Med en bättre förståelse för ett HTML element ska vi nu lägga grunderna för ett HTML dokument (alt. en hemsida). Värt att notera är att eftersom ett dokument består av flera element bör konceptet om att "nestla" (eng. nesting) introduceras. Kort innebär detta att de element som är stängda (har en start- och sluttagg) kan, utöver sitt vanliga innehåll som exempelvis text, även innehålla andra element.

{% highlight html linenos %}
<!--
    En paragraf som, utöver texten, även innehåller HTML elementet
    <i> (italic) som gör den markerade texten kursiv.
-->
<p>
    You see, but you do not <i>observe</i>. The distinction is clear.
</p>
{% endhighlight %}

Observera att i ovanstående exempel brukar man benämna `<em>` som ett barn (eng. child) till `<p>`, och tvärtom `<p>` som förälder (eng. parent) till `<em>`. Detta är ett vanligt förekommande begrepp så lägg det på minnet.
{: .info}

Ett HTML dokument har till sin grund elementet `<html></html>`, detta är det första element man skriver och alla andra element placeras inom dessa start- och sluttaggar. Utöver detta har vi ytterligare två element:

* `<head></head>`, här placeras element för metainformation och dylikt. Observera att element som placeras här inte kommer synas i webbläsaren.
* `<body></body>`, här placeras alla de element som ska visas i webbläsaren.

För att demonstrera hur dessa samspelar till ett komplett HTML dokument kan vi skapa en minimal hemsida som endast visar en paragraf. Här kommer även två nya element introduceras.

{% highlight html linenos %}
<!doctype html>
<html>
    <head>
        <!--
            Metainformation, detta element med tillhörande attribut
            tillåter oss bl.a. att använda bokstäverna ÅÄÖ.
        -->
        <meta charset="utf-8">
        <!-- Den text som visas på fliken i din webbläsare. -->
        <title>Minimal Website</title>
    </head>
    <body>
        <!-- Den information som kommer visas i webbläsaren. -->
        <p>I never guess. It is a shocking habit,—destructive to the logical faculty.</p>
    </body>
</html>
{% endhighlight %}

Här ser vi hur dessa olika element samspelar och struktureras för att skapa ett minimalt men komplett HTML dokument. Observera hur indentering (alt. indrag) används för att förtydliga strukturen av de element som befinner sig i andra element. För att underlätta indenteringen finns tjänsten [Dirtymarkup][dirtymarkup] där du enkelt kan klistra in ditt dokument och få det korrekt indenterat. Notera även att första raden `<!doctype html>` bestämmer vilken version av HTML vi använder, i vårat exempel - HTML5.

Följande övningar kommer utgå ifrån ovastående kodexempel som mall.

### Del 1 - Metainformation

Metainformation kan kort beskrivas som information för webbläsaren, det vill säga information som inte visas men som har möjlighet att påverka hur informationen på sidan presenteras. Denna metainformation skrivs på olika vis och med en blandning av olika HTML element. Därför bör man alltid inkludera metainformation i sin kod. Det finns många anledningar till detta och en av de vanliga har med sökmotorer att göra. När man visas som ett sökresultat (sammanfattningen) är det oftast taget från sidans metainformation. För att demonstrera metainformation kommer nedan ett par exempel.

{% highlight html linenos %}
<!-- 
    Sidans titel, den bör vara lagom kort och beskriva innehållet på sidan.
-->
<title>En introduktion till grundläggande HTML</title>
{% endhighlight %}


Elementet `<title></title>` representerar HTML dokumentets titel och måste därför beskriva innehållet i dokumentet (sidan). Det finns ingen gyllene regel för längden - fokusera på att beskriva innehållet. Om man vill göra ett mer djupdyk om elementet i samband med sökmotorer kan man gå [hit][title element].

{% highlight html linenos %}
<!-- 
    Metainformation som bestämer teckenkodningen för sidan, i detta fall UTF-8.
    Detta innebär att special tecken (bokstäver) kan användas så som ÅÄÖ (tänk
    på att HTML kommer ifrån USA där endast A-Z används).
-->
<meta charset="utf-8">
{% endhighlight %}

Elementet `<meta>` är ett öppet element och använder därför sig av attribut. Utöver att bestämma teckenkodningen har `<meta>` fler användningsområden.

{% highlight html linenos %}
<!-- Författaren av dokumentet -->
<meta name="author" content="Anders Svensson">
<!-- En mer utförlig beskrivning av dokumentets (sidan) innehåll -->
<meta name="description" content="En introduktion till grundläggande HTML där ...">
{% endhighlight %}

Här ser vi att attributen `name` och `content` används tillsammans för att bestämma vilken typ av metainformation det gäller. Detta innebär att värdet för `name` måste vara korrekt eftersom det är ett förbestämt ord, jämfört med `content` där du som utvecklare själv bestämmer värdet. Referens för `<meta>` finner ni [här][meta element].

Den metainformation som presenterats ovan bör ni alltid inkludera i era dokument. Observera att metainformation placeras inom `<head></head>`. För att summera:

{% highlight html linenos %}
<html>
    <head>
        <title>En introduktion till grundläggande HTML</title>
        <meta charset="utf-8">
        <meta name="author" content="Anders Svensson">
        <meta name="description" content="En introduktion till grundläggande HTML där ...">
    </head>
</html>
{% endhighlight %}

### Del 2 - Innehåll

När vi lagt grunden för vårt dokument med metainformation är det slutligen dags att lägga till innehåll, det vill säga det som syns i webbläsaren. Det finns en väldigt stor mängd olika element och för att inte gå igenom för många kommer endast de vanligaste att presenteras nedan. Innan dessa finner ni en liten mall ni kan nyttja, fyll i de tomma elementen innan ni börjar.

{% highlight html linenos %}
<html>
    <head>
        <title></title>
        <meta charset="utf-8">
        <meta name="author" content="">
        <meta name="description" content="">
    </head>
    <body>
        <!-- Efter denna kommentar kan ni placera de olika elementen. -->
    </body>
</html>
{% endhighlight %}

Tänk på att vid varje nytt element som ni lägger till i `<body>` så kontrollera att det fungerar i er webbläsare.

#### Rubriker

Rubriker, likt de som ni finner i en uppsats fast i HTML. Det finns 6 nivåer av rubriker, där den första (1) är störst och den sista (6) är minst. Skillnaden mellan dessa är den samma som i en uppsats. En tumregel för användning av rubriker i ett dokument är att ha en rubrik av nivå 1 och resterande underrubriker mellan nivåerna 2 - 6. Elementet för en rubrik är `<h1></h1>` till `<h6></h6>`, "h" står för _heading_.

{% highlight html linenos %}
<!-- Här listas de olika rubriknivåerna efter varandra i storleksordning. -->
<h1>Rubrik av första nivån</h1>
<h2>Rubrik av andra nivån</h2>
<h3>Rubrik av tredje nivån</h3>
<h4>Rubrik av fjärde nivån</h4>
<h5>Rubrik av femte nivån</h5>
<h6>Rubrik av sjätte nivån</h6>
{% endhighlight %}

#### Paragraf

Paragrafer används i stor utsträckning inom HTML, men även i andra sammanhang så som i en uppsats för brödtext. Det är elementet `<p></p>` som används och tänk på att för varje radbryt ni skulle haft i en uppsats har ni ett nytt `<p></p>` element. Därför är detta ett väldigt vanligt förekommande element när det finns någon typ av löpande text i ett dokument.

{% highlight html linenos %}
<!-- Exempel på hur paragrafer och rubriker kan struktureras tillsammans. -->
<h1>Grundläggande HTML</h1>

<h2>Hur fungerar rubriker egentligen?</h2>
<p>Lorem ipsum dolor sit amet, consectetur adipiscing elit. Cras varius lorem lectus.</p>
<p>Curabitur accumsan justo odio, eget mattis libero interdum quis.</p>

<h2>Kan paragrafer endast innehålla brödtext?</h2>
<p>Lorem ipsum dolor sit amet, consectetur adipiscing elit. Cras varius lorem lectus.</p>
{% endhighlight %}

#### Kursiv & Fetstil

I HTML finns det ett flertal element för att markera text på olika vis, ett par av dessa är för att markera text för att bli kursiverad eller få fetstil. Dessa element är `<i></i>` (italic) för kursiverad text och `<b></b>` (bold) för fetstilad text. Dessa placeras ofta inom paragrafer för att markera ett eller flera ord. För att förtydliga användningen av dessa indenterar vi texten ett steg. 

{% highlight html linenos %}
<!-- Kursiverad text -->
<p>
    Curabitur accumsan <i>justo odio</i>, eget mattis libero interdum quis.
</p>
<!-- Fetstilad text -->
<p>
    Curabitur accumsan justo odio, eget <b>mattis libero</b> interdum quis.
</p>
<!-- Dessa går även att kombinera för att få texten fet och kursiv. -->
<p>
    Curabitur accumsan justo odio, <i><b>eget mattis libero</b></i> interdum quis.
</p>
{% endhighlight %}

I det sista exemplet ser vi hur dessa går att kombinera eftersom båda elementen klassifieras som stängda element. Observera i vilken ordning start- och sluttaggarna stängs. Kort kan man säga att det element vars starttagg är först måste ha sin sluttagg sist - och så vidare. För att förtydliga (utan paragrafen):

{% highlight html linenos %}
<!-- Vi använder indentering för att förtydliga. -->
<i>
    <b>
        eget mattis libero
    </b>
</i>
<!-- Är det samma som -->
<i><b>eget mattis libero</b></i>
{% endhighlight %}

#### Citat

Citat skrivs på ett av två vis med hjälp av HTML element, antingen citat i löpande text eller i form av ett blockcitat. För detta används elementen `<q></q>` respektive `<blockquote></blockquote>`. Båda dessa element kan nyttja attributet `cite` som är en URL till källan av citatet.

{% highlight html linenos %}
<!-- Exempel på citat i löpande text med attributet "cite". -->
<p>Everytime Kenny is killed, Stan will announce 
   <q cite="http://en.wikipedia.org/wiki/Kenny_McCormick#Cultural_impact">
     Oh my God, you/they killed Kenny!
   </q>.
</p>

<!-- Ett blockcitat, observera att detta inte placeras i en paragraf utan före eller efter. -->
<blockquote cite="http://www.sherlockholmesquotes.com/">
   <p>I am the last and highest court of appeal in detection.</p>
</blockquote>.
{% endhighlight %}

#### Listor

Listor kan skapas på ett av två vis, antingen en ordnad lista (t.ex numrerad) eller en icke-ordnad lista (t.ex punktlista). För detta används elementen `<ol></ol>` (eng. ordered list) respektive `<ul></ul>` (eng. unordered list). För att skapa en lista krävs det i HTML att vi skapar listelement, dessa kan ses som punkterna i en punktlista. Detta görs med elementet `<li></li>` vars typ bestäms av listan den befinner sig i. För att förtydliga kommer nedan ett par exempel.

{% highlight html linenos %}
<!--
    En ordnad lista från 1 - 3. Numreringen sker automatiskt
    baserat på antal listelement.
-->
<ol>
    <li>Den första punkten</li>
    <li>Den andra punkten</li>
    <li>Den tredje punkten</li>
</ol>

<!-- En icke-ordnad lista vars ordning inte spelar någon roll. -->
<ul>
    <li>Den första punkten</li>
    <li>Den andra punkten</li>
    <li>Den tredje punkten</li>
</ul>
{% endhighlight %}

Observera att en lista (`<ol></ol>` eller `<ul></ul>`) måste innehålla listelementet `<li></li>`, dock kan listelementen i sin tur innehålla flera andra element. Korrekt kan detta benämnas som att listors första barn (eng. child) måste vara av typen `<li></li>`.

{% highlight html linenos %}
<!-- Listelement kan innehålla ett flertal olika element. -->
<ul>
    <li>
        En punkt <i>som är lite kursiverad</i>.
    </li>
    <li>
        <b>Även fetstil fungerar</b>.
    </li>
</ul>

<!-- Inkorrekt sätt att skapa en lista med länkar. -->
<ul>
    <a href="http://google.se">Google</a>
    <a href="http://wikipedia.com">Wikipedia</a>
</ul>
<!-- Korrekt sätt att skapa en lista med länkar. -->
<ul>
    <li>
        <a href="http://google.se">Google</a>
    </li>
    <li>
        <a href="http://wikipedia.com">Wikipedia</a>
    </li>
</ul>
{% endhighlight %}

#### Radbryt

Radbryt är vanligt när man har löpande text och görs genom det öppna elementet `<br>` (eng. break). Notera att det bör inte användas för att göra luft mellan, exempelvis två listor. Detta bör ske genom stilmallar (CSS).

{% highlight html linenos %}
<!-- Paragraf med ett radbryt -->
<p>Lorem ipsum dolor sit amet, consectetur adipiscing elit.<br>Cras varius lorem lectus.</p>
{% endhighlight %}

Observera att det går att använda flera radbryt efter varandra inom samma paragraf, detta bör undvikas. Därför rekommenderas det endast att använda `<br>` vid enkla radbryt i löpande text.

{% highlight html linenos %}
<!-- Fel: paragraf med flera radbryt efter varandra. -->
<p>Lorem ipsum dolor sit amet, consectetur adipiscing elit.<br><br>Cras varius lorem lectus.</p>

<!-- Rätt: två paragrafer är mer logiskt. -->
<p>Lorem ipsum dolor sit amet, consectetur adipiscing elit.</p>
<p>Cras varius lorem lectus.</p>
{% endhighlight %}

Ett annat sätt att avkilja innehåll kan ske genom elementet `<hr>` (eng. horizontal rule). Detta element skapar ett komplett radbryt genom att dra en rak linje genom sidan.

{% highlight html linenos %}
<!-- Exempel där vi avskiljer paragraferna med en linje. -->
<p>Lorem ipsum dolor sit amet, consectetur adipiscing elit.</p>
<hr>
<p>Cras varius lorem lectus.</p>
{% endhighlight %}

#### Bilder

För att lägga till en bild i ditt HTML dokument används elementet `<img>`. Attributet `src` (eng. source) används för att bestämma sökvägen till en bild. Dessutom bör attributet `alt` alltid inkluderas vars värde ska vara en beskrivning av vad bilden representerar, denna text kommer visas när bilden inte kan, t.ex om sökvägen du skrivit är fel kommer den alternativa texten att visas istället.

{% highlight html linenos %}
<!-- Sökvägen till bilden kan vara till en lokal mapp -->
<img src="bilder/katter/katt1.jpg" alt="Bild på en rolig katt">
<!-- men även till bilder på internet (kräver uppkoppling) -->
<img src="http://files.sharenator.com/48054.jpg" alt="Bild på en rolig katt">
{% endhighlight %}

Tänk på att bearbeta bilden i ett bildredigeringsprogram så som t.ex Photoshop innan ni använder den i ert HTML dokument.

#### Länkar

Länkar är sen tidigare förmodligen inget nytt, inom HTML skapas dessa med elementet `<a></a>` (eng. anchor). Detta elementet kräver huvudsakligen två saker: 1) det innehåll som skall länkas, t.ex ett ord eller en bild. 2) den URL som användaren ska skickas till. Nummer ett av dessa placeras inom start- och sluttaggarna, t.ex `<a>Klicka mig!</a>`, och nummer två skapas genom attributet `href`.

{% highlight html linenos %}
<!-- Komplett exempel på en länk -->
<a href="https://developer.mozilla.org/en-US/docs/Web/HTML/Element/a">
    Läs mer om elementet för länkar!
</a>
{% endhighlight %}

Länkar har många användningsområden i ett HTML dokument. Länkar användes i början huvudsakligen för att skapa länkar mellan dina egna HTML dokument (så skapas egentligen en navigation/meny på en sida). Men idag är det minst lika vanligt att länka från sitt eget dokument till andra dokument. För att demonstrera lite olika sätt att skapa länkar på listas nedan ett par exempel.

{% highlight html linenos %}
<!-- En länk i löpande text. -->
<p>Läs mer om detta ämne på <a href="http://wikipedia.com">Wikipedia</a>.</p>

<!--
    Om du har ett HTML dokument vid namn "kontakt.html"
    kan du länka till detta på följande vis:
-->
<p>På min <a href="kontakt.html">kontaktsida</a> finner du mer information!</p>

<!-- Man kan även länka till en bild. -->
<a href="bilder/katt.jpg">
    <img src="bilder/katt.jpg" alt="Bild på en rolig katt">
</a>

<!-- En "mail" länk, öppnar ett förvalt mailprogram när man klickar. -->
<a href="mailto:anders.svensson@gmail.com">Skicka mig ett mail!</a>
{% endhighlight %}

Utöver att skapa länkar till andra sidor, på nätet eller till egna HTML dokument, så kan man skapa länkar inom samma dokument. Detta innebär att vi kan skapa en länk som skickar oss till, exempelvis, en rubrik i vårt dokument - tänk en ebok där innehållsförteckningen är en lista av länkar till de olika avsnitten. För att göra detta krävs det två saker, ett element som agerar destination och en länk som skickar oss till den destinationen.

{% highlight html linenos %}
<!--
    Notera att värdet fär attributet href skrivs som
    #värde, t.ex om destinationen är "first" skriver
    vi #first som värde.
-->
<ul>
    <li>
        <a href="#first">Första rubriken</a>
    </li>
    <li>
        <a href="#second">Andra rubriken</a>
    </li>
</ul>

<!--
    För att göra ett element till en destination
    används attributet "id" vars värde är det som
    skrivs som länkens "href".
-->
<h2 id="first">Här är första rubriken</h2>
<h2 id="second">Här är andra rubriken</h2>
{% endhighlight %}

Ovanstående exempel fungerar endast om sidan har tillräckligt mycket innehåll för att ni ska kunna "scrolla" på sidan. En annan intressant punkt är att attributet `id` kan appliceras på alla element, inte bara rubriker som i vårat exempel.

Utöver attributet `href` kan och bör länkar även ha attributet `title` vars värde ska vara en kort beskrivning av vart man länkas till. Det är denna text som även visas när man håller muspekaren ovanför en länk.

{% highlight html linenos %}
<!-- Komplett länk till Google -->
<a href="http://google.se" title="Gå till Google">Google</a>
{% endhighlight %}

#### Block & Inline

HTML element kan huvudsakligen delas in i två kategorier, de som skapar radbryt (rubriker, paragrafer, etc.) och de element som inte skapar radbryt (länkar, bilder, etc.). Detta benämns även som [Block-level elements][block] (de som skapar radbryt) och [Inline elements][inline] (de som inte skapar radbryt). Man kan tänka sig att block-level elements är mer som byggstenar för att skapa struktur och inline elements är de som dekorerar sidan. Anledningen till att detta nämns är för att få en djupare förståelse för hur olika HTML element beter sig i ett dokument.

### Del 3 - Validering

När man skriver HTML kod kommer man oundvikligt att skriva fel någon gång. Mer än ofta är det att man glömmer en sluttagg (t.ex `</p>`) eller att man nestlar fel (t.ex `<i><b></i></b>`). I början är det inte alltid så lätt att upptäcka felen, en av anledningarna till detta är att trots att man skriver fel kod kan webbläsaren korrigera detta så att det ser rätt ut. För att underlätta upptäckten av fel samt att öva på att söka efter fel finns tjästen [HTML Validator][validator] där man har möjlighet att klistra in sin kod (Validate by Direct Input) och låta tjänsten analysera ditt dokument. 

De meddelanden som man får är ibland inte fullt så tydliga när man är nybörjare, som tur är inkluderas ett radnummer så du enkelt kan återkoppla till ditt dokument. Bra att tänka på är att rätta __ett__ fel i taget och därefter validera dokumentet igen. Anledningen till detta är att eftersom ett HTML dokument har en tydlig hierarkisk struktur kan ett fel tidigt i dokumentet innebära att det blir en slags vattenfallseffekt och validator skriver ut fler fel än vad som faktiskt finns.

För att öva på att använda validatorn samt att hitta fel och korrigera dessa kommer nedan olika exempel med fel att presenteras - rätta till dessa och dokumentera vilket/vilka fel ni hittar i varje exempel. Läs igenom varje exempel nogrannt innan ni använder validatorn. Observera att ni behöver inte bry er om de varningar ni får, endast fel (eng. error).

__Exempel 1.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>Lorem ipsum</h2>
        <p>
            Lorem ipsum dolor sit amet, consectetur adipiscing elit.
            Aenean in cursus ligula, eu tempus massa. Aliquam mauris
            velit, feugiat vel porta nec, venenatis eu erat.
        </p></p>
    </body>
</html>
{% endhighlight %}

__Exempel 2.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>Lorem ipsum</h1>
        <ul>
            <li>Lorem ipsum dolor sit amet</li>
            <b>Lorem ipsum dolor sit amet</b>
            <li>Lorem ipsum dolor sit amet</li>
        </ul>
    </body>
</html>
{% endhighlight %}

__Exempel 3.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>
            <h2>Lorem ipsum</h2>
        </h1>
        <p>
            Lorem ipsum dolor sit amet, consectetur adipiscing elit.
            Aenean <b>in cursus ligula<i>, eu tempus massa</b>.
            Aliquam </i>mauris velit, feugiat vel porta nec, venenatis.
        </p>
    </body>
</html>
{% endhighlight %}

__Exempel 4.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <ul>
            <li>
                <a href="http://en.wikipedia.org">Wikipedia</b>
            </li>
            <li>
                Lorem ipsum dolor sit amet, consectetur adipiscing elit.
            </il>
        </ul>
        <p>
            Lorem ipsum dolor sit amet, consectetur adipiscing elit.
            <br><img alt="Bild på en rolig katt">
        </p>
    </body>
</html>
{% endhighlight %}

__Exempel 5.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>
            <a hreg="http://en.wikipedia.org">Wikipedia, the free encyclopedia</a>
        </h1> 
        <p>
            För att läsa mer om varför "Lorem ipsum" används
            klicka <a href="http://en.wikipedia.org/wiki/Lorem_ipsum">här</p></a>
    </body>
</html>
{% endhighlight %}

### Del 4 - Övning

Skapa en komplett sida, utöver de krav som listas nedan är innehållet valfritt med avseende på text och bilder.

* Metainformation
    * Titel
    * Teckenkodning
    * Författare
    * Beskrivning
* Innehåll i följande ordning:
    1. Bild (tänk den introducerande bilden som oftast finns på bloggar)
    2. Huvudrubrik
    3. Fetstilad paragraf
    4. Underrubrik
    5. Paragraf(er), inkludera kursiv text och en bild
    6. Underrubrik
    7. Paragraf(er), inkludera fetstilad text och en bild
    8. Radbryt, antingen med `<br>` eller `<hr>`
    9. En ordnad lista, t.ex för ett recept eller dylikt
    10. En icke-ordnad lista med länkar
    11. En avslutande paragraf, tänk er en sidfot

## Länkar

* [HTML Validator][validator]
* [Introduktion till HTML][html intro] (Mozilla)
* [Referens över HTML-element][html ref] (Mozilla)
* [Dirtymarkup][dirtymarkup] (tjänst som korrigerar indentering)
* [HTML5 Doctor][html5doctor]
* [Block-level elements][block] & [Inline elements][inline]
* [Page Title Tag Best Practice for Google][title element]
* `<meta>` [referens][meta element]


[validator]: http://validator.w3.org "Gå till HTML validatorn"
[html intro]: https://developer.mozilla.org/en-US/docs/Web/Guide/HTML/Introduction "Introduktion till HTML"
[html ref]: https://developer.mozilla.org/en-US/docs/Web/HTML/Element "HTML referens"
[dirtymarkup]: http://www.dirtymarkup.com/ "Tjänst som korrigerar indentering"
[html5doctor]: http://html5doctor.com/ "Information om HTML5"
[block]: https://developer.mozilla.org/en-US/docs/Web/HTML/Block-level_elements "Element av typen block"
[inline]: https://developer.mozilla.org/en-US/docs/Web/HTML/Inline_elemente "Element av typen inline"
[title element]: http://www.hobo-web.co.uk/title-tags/ "SEO information om title elementet"
[meta element]: https://developer.mozilla.org/en-US/docs/Web/HTML/Element/meta "HTML referns för meta elementet"
