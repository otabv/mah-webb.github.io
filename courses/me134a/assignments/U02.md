---
layout: instructions
code: me134a
title: Användbarhet
---

# Uppgift 2: Användbarhet

## Syfte

Syftet med uppgiften är att introducera användbarhet med inriktning på webben. Efter avklarad uppgift ska ni kunna analysera webbplatser ur ett användbarhetsperspektiv för att identifiera bra eller dåliga aspekter av webbplatsen. Därmed ska man även kunna föreslå vad som kan förbättras för att öka användbarheten. Denna kunskap ska även appliceras på de framtida webbplatser/inlämningar som ni utvecklar.

## Uppgift

### Inlämning

Denna uppgift består av en skriftlig inlämning i form av en analys. Ni ska analysera en valfri webbplats utifrån ett användbarhetsperspektiv. I er analys ska ni visa exempel på bra och dålig användbarhet, tänk på att motivera varför den har bra eller dålig användbarhet. Ni ska även förslå förbättringar eller alternativa lösningar som kan öka användbarheten. Var nogrann med att referera till litteratur eller andra källor som ni finner relevanta i er analys.

För att komma igång med sin analys föreslås det att man tar en titt på modellen "de fyra dörrarna" från [användbarhetsboken][usability book]. Denna modell kan även vara en bra utgångspunkt för er analys, dock krävs det fler referenser till mer konkreta användbarhetsfaktorer för att bli godkänd. Andra punkter som kan vara bra att bejaka:

* Målgrupp
* Syfte
* Struktur & Layout
* Typografi
* Färg & Form
* Navigation
* Funktion & Interaktivitet

För inspiration föreslås det att man tittar på Brad Frosts presentation "[Future Friendly Web Design][frost]" från The Conference 2013.

### Seminarium

I samband med analysen kommer det även finnas ett seminarium i ämnet användbarhet. Inför detta seminarium skall ni valt en webbplats och börjat analysera denna. Under detta kommer ni att kort presentera er webbplats för varandra och därefter kommer vi gemensamt föra en diskussion kring denna. Detta för att ni ska få en bredare insikt i er webbplats till den skriftliga analysen.

## Kravspecifikation

Avsändaren för den valda webbplatsen måste vara ett __seriöst företag eller organisation__ (detta gör att både analysen och seminariet blir mer intressant).

Den skriftliga inlämningen skall:

* vara max tre A4-sidor (exklusive bilder och tabeller).
* innehålla rubrik, namn och vilken kurs det gäller.
* innehålla tydliga referenser och källförteckning utifrån ett valfritt referenssystem. Exempelvis [Oxford][oxford], [Harvard][harvard] eller [IEEE][ieee].
* förtydligas med bilder som är markerade för att tydligt visa vilka element ni hänvisar till.

## Länkar

* [Användbarhetsboken][usability book] (online versionen av användbarhetsboken)
* [Future Friendly Web Design][frost]
* [Användbarhet i praktiken][usability in practise]
* [Don't make me think][krug] (klassisk bok - rekommenderas!)

[usability book]: http://www.anvandbart.se/ab/
[frost]: http://mediaevolution.23video.com/video/8581151/brad-frost-future-%20friendly-web-design
[usability in practise]: http://anvandbarhet.se/start
[krug]: http://www.amazon.com/Dont-Make-Me-Think-Usability/dp/0321344758
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
