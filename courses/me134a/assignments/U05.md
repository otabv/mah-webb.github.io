---
layout: instructions
code: me134a
title: Kampanjsida
---

# Uppgift 5: Kampanjsida

## Syfte

Syftet med uppgiften är att nyttja tidigare kunskaper inom HTML, CSS och användbarhet för att skapa en kampanjsida. Dessa är ofta unika i sin utformning och därför tvingar detta skaparen att ta tankar om målgrupp, syfte och design ett steg längre än den traditionella webbplatsen. Efter avklarad uppgift ska ni ha fått en större insikt om hur alternativa utformningar från de klassiska webbplatserna sker och vad man bör tänka på under processens gång.

## Uppgift

Uppgiften består av två delar, att skapa en webbplats och en skriftlig reflektion.

### Webbplats

Ni ska skapa en kampanjsida till en av följande kategorier:

* Film
* Choklad
* Sportsko
* Kaffe
* Bil

Varumärke samt produkt är valfritt. Ett exempel på en kampanjsida för kategorin choklad kan vara: Cloetta som varumärke och Kexchoklad som produkt. Ett krav för inlämningen är att varumärket och produkten måste existera på riktigt. Detta innebär att det redan finns en målgrupp samt syfte att utgå ifrån.

Tänk på att en kampanjsida oftast är tillfällig och ska skapa en specifik känsla hos besökaren för att väcka köplust, samtidigt som den informerar om produkten. Detta innebär att förutsättningarna för webbplatsen vad gäller användbarhet, målgrupp och syfte kommer antagligen att skilja sig från en traditionell webbplats. För att få en djupare förståelse för hur du kan utforma din webbplats och budskap så är det rekommenderat att besöka befintliga kampanjsidor.

### Reflektion

Uppgiften inkluderar en skriftlig reflektion där ni ska motivera de val ni gjort på hemsidan ur ett användbarhetsperspektiv. Tänk på att det är en kampanjsida så ibland kommer regler för användbarhet att brytas för att uppnå den specifika känslan. Här ska ni även presentera målgrupp samt syfte och hur er design relaterar till dessa. Ytterligare en intressant punkt är att ni kan presentera sidor ni fått inspiration från och varför ni fått det. Tänk på att referera till de källor ni använder.

Förslag till avsnitt:

* Användbarhet: målgrupp, syfte och design
* Teknik: HTML och CSS
* Lärdomar och erfarenheter
* Personlig utveckling / Diskussion

## Kravspecifikation

Var nogrann med att inkludera samtliga filer vid inlämning. Det vill säga era HTML och CSS dokument samt er reflektion.

* Lämplig dokumenttyp samt metadata
* Korrekt formaterad text med fokus på användbarhet (tänk på färg, typsnitt, etc.)
* Bilder eller andra grafiska element
* Sidans layout (positionering, färg, typsnitt, etc.) skall styras genom CSS
* Filmklipp eller animation
* En tabell, exempelvis innehållsförteckning eller teknikspecifikation
* Ett formulär, exempelvis ett kontaktformulär eller beställningsformulär
* Logisk struktur med avseende på namngivning av HTML-element, CSS regler, filer och mappar.

Utöver innehållet i ert HTML dokument ställs följande krav:

* Att er HTML kod valideras genom [W3C's valideringsverktyg][validator].
* Att er HTML kod har bra struktur i form av indentering (indrag).
* Att er HTML kod har dokumenterats genom HTML-kommentarer.

Den skriftliga inlämningen skall:

* vara max tre A4-sidor (exklusive bilder och tabeller).
* innehålla rubrik, namn och vilken kurs det gäller.
* innehålla tydliga referenser och källförteckning utifrån ett valfritt referenssystem. Exempelvis [Oxford][oxford], [Harvard][harvard] eller [IEEE][ieee].

## Länkar

* [HTML Validator][validator] (det finns även för [CSS][css validator])
* [Dirtymarkup][dirtymarkup] (tjänst som korrigerar indentering, funkar även för CSS)

[css validator]: http://jigsaw.w3.org/css-validator/
[validator]: http://validator.w3.org
[dirtymarkup]: http://www.dirtymarkup.com/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
