---
layout: course
code: me134a
title: Webbpublicering ME134A (15.0 hp)
---

# Kursplan - Webbpublicering (ME134A)

## Beskrivning

Kursen syftar till att studenten tillgodogör sig grundläggande kunskap om webbpublicering, utifrån aktuella standarder, för att självständigt kunna framställa och underhålla tekniskt- samt användbarhetsmässigt korrekta webbproduktioner. Men även mindre produktioner för skärmvisning innehållande interaktivitet i form av ljud, bild, animation och interaktivitet. Lärandet sker i former av föreläsningar, laborationer och projekt på campus.

## Lärandemål

### Kunskap och förståelse

Efter avslutad kurs ska studenten:

* kunna redogöra för aktuella tillämpbara standarder för webbutveckling
* kunna redogöra för nyttan med att följa standader vid utveckling av webblösningar
* kunna redogöra för principer för att skapa användbara och tillgängliga webbplatser
* visa förståelse för begränsningar och möjligheter i olika distrubutionskanaler
* visa inblick i principer för presentation på skärm
* visa förståelse för vikten av förarbete och planering inför produktionsstart
* visa kännedom om video, ljud och bild för användning på webben

### Färdighet och förmåga

Efter avslutad kurs ska studenten:

* kunna framställa tekniskt korrekta webbproduktioner
* kunna hantera verktyg för konstruktion av webbsidor
* kunna hantera och editera digitala bilder för webben
* kunna implementera bild, ljud, video samt viss interaktivitet i webbproduktioner
* kunna kritiskt resonera kring val av medium, teknik och design i förhållande till budskap, målgrupp och effekt

### Värderingsförmåga och förhållningssätt

Efter avslutad kurs ska studenten:

* kunna välja teknik- och designupplägg utifrån en given målgrupp
* visa förmåga att identifiera sitt behov av ytterligare kunskap och att utveckla sin kompetens

## Bedömning

Krav för godkänd: Godkända inlämningsuppgifter, godkänt projektarbete.

Betygsbedömning: för väl godkänd krävs det att minst hälften av inlämningsuppgifterna är väl godkända samt ett väl godkänt projektarbete.

## Kursinnehåll

* Internet och webbens utveckling och användningsområden
* Webbstandarderna HTML och CSS
* Principer för webbpubliceringssystem
* Användbarhet och tillgänglighet på webbplatser
* Webbadministration (CMS)
* Bild- och grafikformat för webben
* Skriptspråk för webben
* Ljud, bild, video och interaktivitet på webbsidor
* Upphovsrätt i webbsammanhang

## Arbetsformer

Teori varvas med praktiska övningar.

Föreläsningar ca 30 timmar, datorövningar och seminarier ca 60 timmar, samt projektarbete och självstudietid ca 310 timmar.

## Betygsgrader

Underkänd, Godkänd eller Väl godkänd.

## Kursvärdering

Alla studenter ges vid slutet av kursen möjlighet att kommentera kursen skriftligt. En sammanställning av reslutatet med bemötande av kursansvarig finns tillgänglig hos kursansvarig.

Sammanställningen diskuteras med studentrepresentanter under ett programråd.

## Övrigt

Kursen samläses med kursen Webbproduktion till cirka 80%.
