---
layout: instructions
code: me153a
title: Kampanjsida
---

# Uppgift 5: Kampanjsida

Betyg: U/VG (2hp)

## Syfte

Syftet med uppgiften är att skapa en kampanjsida där besökarens upplevelse prioriteras. Användbarheten spelar fortfarande stor roll i skapandet av webbplatsen men bör anpassas efter syftet. 

## Uppgift

Uppgiften består av två delar, att skapa en webbplats och en skriftlig analys.

Ni ska skapa en kampanjsida till en av följande kategorier:

* Film eller Spel
* Musik - Band eller artist
* Mat eller Dryck
* Klädesplagg

Varumärke samt produkt är valfritt. Ett exempel på en kampanjsida för kategorin Mat kan vara: Cloetta som varumärke och Kexchoklad som produkt. Ett krav för inlämningen är att varumärket och produkten måste existera på riktigt. Detta innebär att det redan finns en målgrupp samt syfte att utgå ifrån.

Tänk på att en kampanjsida oftast är tillfällig och ska skapa en specifik känsla hos besökaren för att väcka köplust, samtidigt som den informerar om produkten. Detta innebär att förutsättningarna för webbplatsen vad gäller användbarhet, målgrupp och syfte kommer antagligen att skilja sig från en traditionell webbplats. För att få en djupare förståelse för hur du kan utforma din webbplats och budskap så är det rekommenderat att besöka befintliga kampanjsidor.

I analysen ska ni presentera och argumentera för era beslut vad gäller användbarhet baserat på målgrupp och syfte. Tänk på att det är en kampanjsida så ibland kommer regler för användbarhet att brytas för att uppnå den specifika känslan. 

## Kravspecifikation

Inlämningen sker i form av en `zip` fil innehållande samtliga filer för webbplatsen tillsammans med analysen som en `pdf`.

Följande krav ställs på kampanjsidan:

* Anpassad för minst en extra enhet utöver desktop
* Grundläggande sökmotoroptimering (SEO)
* Layout och struktur måste styras med CSS
* Bilder och andra grafiska element
* Korrekt formaterad text med fokus på användbarhet, tänk på typografin.
* Logisk struktur vad gäller namngivning av CSS regler, filer och mappar.

Följande krav ställs på er kod:

* Valideras genom [W3C's valideringsverktyg][validator].
* Korrekt struktur i form av indentering (indrag).
* Dokumentation i form av kommentarer.

Följande krav ställs på er reflektion:

* Omfattningen bör vara mellan två till tre A4-sidor.
* Referenser och källförteckning från ett valfritt referenssystem, t.ex [Oxford][oxford], [Harvard][harvard] eller [IEEE][ieee].

## Länkar

* [Validator][validator] (det finns även för [CSS][css validator])
* [Dirtymarkup][dirtymarkup] (tjänst som korrigerar indentering, funkar även för CSS)

[validator]: http://validator.w3.org
[css validator]: http://jigsaw.w3.org/css-validator/
[dirtymarkup]: http://www.dirtymarkup.com/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
