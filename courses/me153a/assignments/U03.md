---
layout: instructions
code: me134a
title: Grundläggande CSS
---

# Uppgift 3: Grundläggande CSS

## Syfte

Syftet med denna uppgift är att introducera grundläggande CSS. Uppgiften kommer även att visa på hur HTML och CSS samspelar och på vilka sätt dessa kan kombineras. Efter avklarad uppgift ska ni med era tidigare kunskaper inom HTML och användbarhet kunna nyttja dessa tillsammans med CSS för att skapa en komplett hemsida. Ni ska även förstå och kunna använda er av grundläggande koncept och begrepp inom CSS.

## Uppgift

Uppgiften består av två delar, en webbplats (HTML och CSS) och en skriftlig reflektion.

### Webbplats

I denna uppgift ska ni skapa en omfattande hemsida för ett valfritt företag eller en organisation. Det innebär att ni ska skapa ett flertal HTML dokument (undersidor). Webbplatsen bör grundas på de skisser som ni utformade under strukturseminariet (mer information om detta finner ni nedan). Vad gäller layout, struktur och utseende ska er inlämning vara anpassad efter de användbarhetsteorier ni tidigare har lärt er. Därför är det viktigt att utgå ifrån målgrupp och syfte. De beslut och val ni tar utifrån ovanstående aspekter måste motiveras i den skriftliga reflektionen.

### Reflektion

Uppgiften inkluderar en skriftlig reflektion där ni ska motivera de användbarhetsval ni tagit. Här ska ni även presentera analys över målgrupp och syfte. Bifoga även de skisser ni har gjort. Tänk på att referera till de källor ni använder.

### Seminarium

Detta seminarium kommer behandla en iterativ process som kan appliceras på webbproduktioner. Vidare så diskuteras även målgrupp, syfte och struktur. Under detta seminarium får ni påbörja det förarbete som krävs för att ni ska bli godkända.

## Kravspecifikation

Var nogrann med att inkludera samtliga filer i er inlämning. Det vill säga era HTML och CSS dokument samt er reflektion.

* Lämplig dokumenttyp samt metadata
* Korrekt formaterad text med fokus på användbarhet (tänk på färg, typsnitt, etc.)
* Bilder eller andra grafiska element
* En global meny för att kunna navigera mellan de olika sidorna
* Sidans layout (positionering, färg, typsnitt, etc.) skall styras genom CSS
* Logisk struktur med avseende på namngivning av HTML-element, CSS regler, filer och mappar.

Utöver innehållet i ert HTML dokument ställs följande krav:

* Att er HTML kod valideras genom [W3C's valideringsverktyg][validator].
* Att er HTML kod har bra struktur i form av indentering (indrag).
* Att er HTML kod har dokumenterats genom HTML-kommentarer.

Den skriftliga inlämningen skall:

* innehålla skisser och/eller mockups med förklarande text.
* vara max två A4-sidor (exklusive bilder och tabeller).
* innehålla rubrik, namn och vilken kurs det gäller.
* innehålla tydliga referenser och källförteckning utifrån ett valfritt referenssystem. Exempelvis [Oxford][oxford], [Harvard][harvard] eller [IEEE][ieee].

## Länkar

* [HTML Validator][validator] (det finns även för [CSS][css validator])
* [Getting started with CSS][getting started]
* [CSS referens][css ref]
* [Dirtymarkup][dirtymarkup] (tjänst som korrigerar indentering, funkar även för CSS)
* [CSS Positioning 101][a list apart]
* [The Magic of CSS][magic of css] (rekommenderas starkt!)
* [Specificity][specificity] och för att [räkna ut specificity][specificity calculator]

[css validator]: http://jigsaw.w3.org/css-validator/
[css ref]: https://developer.mozilla.org/en-US/docs/Web/CSS/Reference
[getting started]: https://developer.mozilla.org/en-US/docs/Web/Guide/CSS/Getting_started
[validator]: http://validator.w3.org
[dirtymarkup]: http://www.dirtymarkup.com/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
[specificity]: https://developer.mozilla.org/en-US/docs/Web/CSS/Specificity
[specificity calculator]: http://specificity.keegan.st/
[a list apart]: http://alistapart.com/article/css-positioning-101/
[magic of css]: http://adamschwartz.co/magic-of-css/
