---
layout: instructions
code: me153a
title: WordPress
---

# Uppgift 4: WordPress

Betyg: U/VG (3hp)

## Syfte

Syftet med uppgiften är att introducera begreppet CMS (Content Management System) och [WordPress][wordpress] som publiceringsverktyg. Efter avklarad uppgift ska du ha insikt i hur WordPress fungerar och hur du arbetar med WordPress för att publicera material på webben.

## Uppgift

Uppgiften består av två delar, att skapa en webbplats med WordPress samt en skriftlig reflektion.

I denna uppgiften kommer publiceringsverktyget WordPress att nyttjas. WordPress är ett väldigt populärt CMS och används för att publicera diverse olika typer av material på webben. Inför denna uppgiften kommer vi tillhandahålla ett tillfälligt webbhotell samt domännamn via [Binero][binero]. Detta är gratis i __ett år__, därefter måste ni börja betala om ni vill behålla webbhotellet samt domännamnet. Därför är det viktigt att ni får uppgiften godkänd inom denna perioden.

I dagens mediabransch blir vikten av att synas allt viktigare och för att ni ska kunna konkurrera på samma vilkor som andra i branschen måste ni jobba aktivt med att synas. Inlämningen ska utgå från ett av följande alternativ:

1. Portfolio - denna kan vara personlig eller uppdragsbaserad, ej fiktiv.
2. Mindre tjänsteföretag - t.ex frisör, fotograf eller restaurang.
3. Organisation - t.ex sport och musikförening.

Oavsett val ska ni utgå från ett tydligt syfte och en väl avgränsad målgrupp. Dessa två faktorer har stor betydelse vid utformandet av webbplatsen både vad gäller design och användbarhet. I reflektionen ska ni motivera era val och beslut på webbplatsen ur ett användbarhetsperspektiv. Här ska ni även presentera syftet och den målgrupp ni valt och hur dessa relaterar till varandra. Tänk på att återkoppla till relevant teori.

Förslag till avsnitt:

* Användbarhet: målgrupp, syfte och design
* Teknik: HTML och CSS
* Lärdomar och erfarenheter
* Diskussion

För att vi ska kunna rätta er inlämning behöver ni även inkludera er webbadress (domännamn) till er portfolio, samt inloggningsuppgifter (det är tillåtet att skapa en ny användare med adminrättigheter).

## Kravspecifikation

Ni kommer till stor del att ha fria händer vid utformningen av webbplatsen. Den huvudsakliga restriktion som finns är val av tema. WordPress har idag ett ofantligt stort antal teman, därför är det endast tillåtet att använda ett av följande teman (som kommer med WordPress):

* [Twenty Twelve][twentytwelve]
* [Twenty Thirteen][twentythirteen]
* [Twenty Fifteen][twentyfifteen]

Följande krav ställs på WordPress:

* Child theme av valt tema
* Korrekt teknikskt innehåll
* Bilder och andra grafiska element

Följande krav ställs på er reflektion:

* Omfattningen bör vara mellan två till tre A4-sidor.
* Referenser och källförteckning från ett valfritt referenssystem, t.ex [Oxford][oxford], [Harvard][harvard] eller [IEEE][ieee].

## Länkar

* [WordPress][wordpress]
* [Manual för WordPress][codex], här finner ni massvis med guider.
* [Binero][binero] (webbhotell)

[binero]: http://www.binero.se/
[wordpress]: http://wordpress.org/
[codex]: http://codex.wordpress.org/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
[twentytwelve]: http://wordpress.org/themes/twentytwelve
[twentythirteen]: http://wordpress.org/themes/twentythirteen
[twentyfifteen]: https://wordpress.org/themes/twentyfifteen 
