---
layout: instructions
code: me134a
title: Grundläggande HTML
---

# Uppgift 1: Grundläggande HTML

## Syfte

Syftet med uppgiften är att introducera grundläggande HTML, detta genom att skapa ett HTML dokument. Detta dokument kommer nyttja ett flertal HTML element för att märka upp information på ett strukturerat och logiskt vis. Efter avklarad uppgift skall du med dina kunskaper kunna skapa och strukturera enklare HTML dokument samt förstå och kunna nyttja grundläggande koncept och begrepp inom HTML.

## Uppgift

Som första uppgift ska ni utforma en hemsida. Denna sida ska innehålla en text som beskriver vad ni har för förväntningar på kursen och ämnet webb. Det ska också finnas en introducerande beskrivning om er själva. Hela sidan skall korrekt formateras med hjälp av HTML element, t.ex rubriker, paragrafer, listor, m.m. Utöver texterna skall det finnas flera passande bilder samt en lista (av valfri typ) med tre länkar till valfria, men intressanta, sidor. Slutligen skall det finnas en sidfot med kontaktuppgifter.

Notera att vi i detta skede ännu inte introducerat stilmallar så sidan kommer med stor sannolikhet inte vara speciellt tilltalande.

## Kravspecifikation

Ert HTML dokument skall innehålla följande:

* Lämplig dokumenttyp (doctype)
* Lämplig metadata (t.ex författare, innehåll, beskrivning)
* Rubriker samt underrubriker
* Paragrafer, här kan ni även inkludera text som är kursiv/fetstilad
* Bilder
* Lista (av valfri typ)
* Sidfot (kursiverad paragraf)

Utöver innehållet i ert HTML dokument ställs följande krav:

* Att er HTML kod valideras genom [W3C's valideringsverktyg][validator].
* Att er HTML kod har bra struktur i form av indentering (indrag).
* Att er HTML kod har dokumenterats med kommentarer.

## Länkar

* [HTML Validator][validator]
* [Introduktion till HTML][html intro] (Mozilla)
* [Referens över HTML-element][html ref] (Mozilla)
* [Dirtymarkup][dirtymarkup] (tjänst som korrigerar indentering)

[validator]: http://validator.w3.org
[html intro]: https://developer.mozilla.org/en-US/docs/Web/Guide/HTML/Introduction
[html ref]: https://developer.mozilla.org/en-US/docs/Web/HTML/Element
[dirtymarkup]: http://www.dirtymarkup.com/
