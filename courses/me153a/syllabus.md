---
layout: course
code: me153a
title: "Kursplan - Medieteknik: Webbpublicering ME153A (15.0 hp)"
---

# Kursplan - Medieteknik: Webbpublicering (ME153A)

## Beskrivning

Kursen syftar till att studenten tillgodogör sig grundläggande kunskap om webbpublicering, utifrån aktuella standarder, för att självständigt kunna framställa och underhålla tekniskt- samt användbarhetsmässigt korrekta webbproduktioner. Men även mindre produktioner för skärmvisning innehållande interaktivitet i form av ljud, bild, animation och interaktivitet. Lärandet sker i former av föreläsningar, laborationer och projekt på campus.

## Förkunskapskrav

Grundläggande behörighet.

## Fördjupning i förhållande till examensfordringarna

Kursen ingår i huvudområdet medieteknik på nivå 1-30 hp och ingår i examensfordringarna för kandidatexamen i medieteknik.

## Syfte

Kursen syftar till att studenten tillgodogör sig grundläggande kunskap om webbproduktion för att självständigt kunna framställa och underhålla tekniskt- samt användbarhetsmässigt korrekta webbproduktioner.

## Innehåll

Kursen innehåller följande moment:

* Internet och webbens utveckling och användningsområden
* Webbstandarder (HTML, CSS)
* Principer för webbpubliceringssystem
* Användbarhet och tillgänglighet på webbplatser
* Webbadministration, CMS
* Bild- och grafikformat för webben
* Skriptspråk för webben
* Ljud, bild, video och interaktivitet på webbsidor

## Lärandemål

**Kunskap och förståelse**

För godkänd kurs ska studenten:

* kunna redogöra för aktuella tillämpbara standarder för webbutveckling
* kunna redogöra för nyttan med att följa standarder vid utveckling av webblösningar
* kunna redogöra för principer för att skapa användbara och tillgängliga webbplatser
* visa förståelse för begränsningar och möjligheter i olika distributionskanaler
* kunna redogöra för aktuella principer för presentation på skärm
* visa förståelse för vikten av förarbete och planering inför produktionsstart
* lösa problem och uppgifter inom givna tidsramar
* visa kännedom om bildanpassning för webben

**Färdighet och förmåga**

För godkänd kurs ska studenten kunna:

* framställa tekniskt korrekta webbproduktioner
* hantera verktyg för konstruktion av webbsidor
* hantera och editera digitala bilder för webben
* implementera bild, ljud, video samt viss interaktivitet i webbproduktioner
* kritiskt resonera kring val av medium, teknik och design i förhållande till budskap, målgrupp och effekt

**Värderingsförmåga och förhållningssätt**

För godkänd kurs ska studenten:

* kunna välja teknik- och designupplägg utifrån en given målgrupp
* visa förmåga att identifiera sitt behov av ytterligare kunskap och att utveckla sin kompetens

## Arbetsformer

Teori varvas med praktiska övningar.  
Föreläsningar ca 30 timmar, datorövningar och seminarier ca 60 timmar, samt projektarbete och självstudietid ca 310 timmar.

## Bedömningsformer

Krav för godkänd: Godkända inlämningsuppgifter 11 hp, godkänt projektarbete 4 hp.  
Betygsbedömning: för väl godkänd krävs att minst hälften av inlämningsuppgifterna är väl godkända samt ett väl godkänt projektarbete.

## Betygsskala

Underkänd (U), Godkänd (G) eller Väl godkänd (VG).

## Kurslitteratur och övriga läromedel

**Rekommenderad litteratur:** 

* Krug, Steve (2014). Don't make me think, revisited: a common sense approach to web usability. 3. ed. Förenta staterna [Berkeley, CA]: New Riders
* Staflin, Rolf (2011). HTML 5: HTML och CSS-boken. 7. omarb. uppl. Sundbyberg: Pagina
* Sundström, Tommy (2005). Användbarhetsboken: bästa sätten att göra fungerande webb. Lund: Studentlitteratur

## Kursvärdering

Högskolan ger studenter som deltar i eller har avslutat en kurs en möjlighet att framföra sina erfarenheter av och synpunkter på kursen genom en kursvärdering som anordnas av högskolan. Högskolan sammanställer kursvärderingarna samt informerar om resultaten och eventuella beslut om åtgärder som föranleds av kursvärderingarna. Resultaten ska hållas tillgängliga för studenterna. (HF 1:14).

## Övergångsbestämmelser

Om en kurs upphört att ges eller genomgått större förändringar ska studenterna, under ett år efter det att förändringen skett, erbjudas två tillfällen för omprov baserade på den kursplan som gällde vid registreringen.
