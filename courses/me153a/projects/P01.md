---
layout: instructions
title: Projekt 1
code: me134a
---

# Projekt: Bornholm

_Genomförs tillsammans med studenter från kursen [Webbproduktion (ME135A)][webbproduktion]_.

## Syfte

Syftet med projektet är att introducera studenten till att arbeta med webbprojekt i grupp. Därmed får studenten en chans till att applicera tidigare kunskap i ett större omfång, men även en inblick i hur projektmetoder används för att föra utvecklingen av en produkt framåt. Efter avklarat projekt ska studenten ha inblick i att arbeta med projekt i grupp och hur gruppdynamik fungerar och påverkar utvecklingen av en webbplats. Studenten ska också erhålla tekniska kunskaper och förmågor i att utveckla en komplett webbplats.

## Projekt

Detta projekt kommer att utföras i grupper om 4 - 6 personer. Grupperna kommer bestå av cirka 2 - 3 studenter från [Webbpublicering][webbpublicering] samt 2 - 3 studenter från [Webbproduktion][webbproduktion]. Indelning av grupper kommer att publiceras på [It's learning][itslearning]. Eftersom ni kommer vara studenter från olika utbildningar är det viktigt att utnyttja varandras kompetenser så mycket som möjligt.

### Bakgrund

Strax sydost om Skåne ligger den danska ön Bornholm, ett populärt turistmål för såväl danskar, tyskar som svenskar. Ön har idag ett invånarantal på 42 500 och majoriteten av dessa bor i de större tätorterna. Det finns färjeförbindelse till Bornholms centralort Rønne från Ystad, Simrishamn, danska Köge och tyska Sassnitz. Turisterna lockas bl.a. av de gamla rundkyrkorna, konsthantverk, golf, vandring och god mat.

Under 2000-talet har antalet svenska turister minskat med ca 58% enligt Øresundsuniversitetet. Detta vill det danska turistorganet Visit Denmark ändra på och satsar nu på marknadsföring riktad mot svenska turister.

Även invånarantalet på Bornholm minskar konstant, år 1965 nåddes toppen med dryga 48 600 invånare men har minskat varje år sedan dess. Numera invånarantalet nere på cirka 42 500. Detta är en trend som Bornholms Regionskommune naturligtvis vill bryta. Med tanke på det geografiska läget och förbindelserna med fastlandet vill man främst satsa på att få dit svenska medborgare.

### Uppdrag

Bornholms Regionskommune och Visit Denmark har inlett ett samarbete där man ska marknadsföra ön både som turistmål samt boplats riktat mot svenskar. Som navet i marknadsföringssatsningen har man beslutat att konstruera en webbplats. Längre än så i sin planering har man inte kommit utan hela det strategiska arbetet har man överlåtit till den webbyrå som ska leverera den färdiga produkten. Bornholms Regionskommune och Visit Denmark har åsidosatt __200 000 kr__ för projektet. Båda parter är öppna för att justera budgeten vid behov.

#### Webbyrå

Ni driver en liten webbyrå som är i stort sett beroende av att projektet blir lyckat och genererar nya medel för att säkra företagets framtida existens. Det är således viktigt att beräkna tidsåtgång och resurser för att ta reda på vilken ekonomisk vinning projektet kan generera till företaget. Detta innebär att ni måste bejaka faktorer som företagets kostnader och projektets arbetsbelastning i relation till er budget. Vad kostar en anställd? Hur mycket har varje anställd i lön? Hur ställer ni er till att projektet blir försenat? Vem tar ansvar för det? Det är inte ovanligt att webbrelaterade projekt drar ut på tiden och äter upp vinsten för webbyrån, detta vill ni givetvis undvika.

Ekonomiska faktorer att bejaka:

* Lokalhyra
* Personalkostnader - tänk på att varje projektdeltagare ska ha en timlön
* Licenser - vilka program använder ni?
* Mobilabonnemang
* Försäkring
* Lokalvård

Utöver den slutgiltiga inlämningen ska ni rapportera in en [Earned Value Analysis][eva] över projektet. Analysen ska __lämnas in i samband med projektworkshopen.__ Metoden ger nyttig information som till exempel kan svara på frågorna; håller budgeten och kommer vi hålla deadline?

Webbproduktionsstudenterna kommer få en föreläsning och ett seminarium angående just dessa delar. Det är också webbproduktionsstudenterna som får det övergripande ansvaret över projektets ekonomiska delar.

#### Bilder

Bornholms Regionskommune och Visit Denmark har tagit fram ett omfattande bildmaterial. Hälften av materialet är framtaget av en fotograf och kostnaden för att använda dessa är en summa på __2000 kr per bild__ vilket ska synas i den ekonomiska redovisningen. Den andra hälften är bilder sparade i raw-format och kräver någon form av bildretuschering, dessa medför ingen extra kostnad. Det bildmaterial ni använder måste redovisas på ett tydligt sätt där det framgår vart ni tagit bilden ifrån samt eventuell kostand. Det framtagna bildmaterialet finns att hämta hos kursansvariga.

Ni får gärna fotografera egna bilder, tänk då på att inte lura betraktaren om bilden är tagen fristående från Bornholm. Det går även bra att ni letar efter bilder själva på webben men var då noga med att ni följder de lagar och regler som finns. Dessa bilder skall också redovisas.

### Genomförande

Projektet kommer att innehålla fyra obligatoriska moment:

* Webbplats (HTML och CSS eller WordPress)
* Ni ska använda [Trello][trello] som projektledningsverktyg.
* Projektplan
* Presentation
* Reflektion

Var noga med att fundera över de olika arbetsrollerna inom gruppen, utgå ifrån de olika kompetenser som finns och tänk på att inte snedfördela arbetsbelastningen. Arbetsroller är olika beroende på hur projektet utförs, t.ex vem bör sköta planering och förarbete? Vem sköter kundkontakt och förmedlar denna? Vem författar texter? Vem ansvarar för den tekniska biten? Vem presenterar den färdiga produkten?

[Trello][trello] är ett verktyg för att leda och strukturera projekt. Samtliga projektdeltagare ska vara aktiva på Trello. Glöm inte att bjuda in oss lärare (johanneskarlsson, sebastianbengtegard). Trello finns även som app, både för iPhone och Android. Hur ni väljer att organisera arbetet är upp till gruppen.

#### Projektplan

Alla projektdeltagare ska på något sätt vara involverade i samtliga delar av projektplanen. Tanken är att ni tillsammans i gruppen ska diskutera och konceptutveckla er idé samt projekt. De delar som ska inkluderas i projektplanen är följande:

* Planering - Ganttschema
* Budget
* Användbarhet: målgruppsanalys och syfte
* Kravspecifikation
* Skisser (alternativt mockups/wireframes) och sitemap
* Grafisk profil för webbplatsen

Det kommer att hållas en workshop där ni presenterar er projektplan, använd gärna Keynote eller Power Point för att förtydliga. Efter presentationen kommer vi tillsammans att diskutera och ge feedback på ert material. Diskussion kommer huvudsakligen ledas av den grupp som presenterade, därför är det lämpligt att förbereda frågor och fundera över vad ni vill få ut av workshopen för att komma vidare med ert projekt. Efter workshopen kommer det vara ett fåtal dagar för att komplettera och redigera er projektplan för att sedan lämna in denna på [It's learning][itslearning]. Tänk på att eftersom det är en digital inlämning måste ni dokumentera det fysiska material ni har genom att exempelvis fotografera det eller scanna.

#### Presentation

Den avslutande projektpresentationen kommer presenteras på projektor inför övriga projektgrupper. Här bör ni tänka på att motivera de val ni gjort och lyfta fram det positiva med ert koncept, tänk att ni ska sälja in er webbplats. Det är även bra att visa på vilka lärdomar ni tagit och vad ni, med er nuvarande kunskap, skulle vilja gjort annorlunda. Varje grupp har ca 10 minuter på sig att presentera sitt material (tänk på tiden!). Efter varje presentation kommer frågor att ställas, så var förberedda inför detta.

Schema för projektpresentationerna kommer att publiceras på [It's learning][itslearning].

Inför projektpresentationen ska er slutliga projektdokument, alltså den projektplanen som är uppdaterad, lämnas in. Följande punkter kan vara bra att ha i åtanke:

* Hur målgrupp och syfte kopplas ihop med er webbplats.
* Design- och användbarhetsbeslut, tänk på målgrupp och syfte.
* Er ekonomiska analys (budget) tillsammans med ett fakturautkast.
* En översikt över de bilder ni har har använt och vart de de kommer ifrån.

Notera att om ni använder WordPress måste ni inkludera domännamn samt inloggningsuppgifter, detta gäller även för er FTP server.

#### Reflektion

Till projektet ska ni skriva en individuell reflektion. Denna ska behandla projektet som helhet samt ett avsnitt om hur kursen fungerat i allmänhet. Nedan kommer en lista över de avsnitt som ska inkluderas:

* Projektet - Gruppnummer
    * Grupparbete
    * Personlig insats
* Webbplatsen
* Lärdomar
* Kursen

För att ni enklare ska komma igång med reflektionen listas nedan lite riktlinjer som kan följas:

* __Grupparbete__ - planering, ansvar, ambitionsnivå, vad kunde ni gjort annorlunda? vad har fungerat bra respektive mindre bra? hur fungerade samläsningen?
* __Personlig insats__ - vad har du bidragit med? vad kunde du gjort annorlunda?
* __Webbplatsen__ - hur fungerade arbetsprocessen? blev slutresultatet vad ni förväntat er?
* __Lärdomar__ - vilka lärdomar har ni tagit från projektet och att arbeta i grupp?
* __Kursen__ - vad har ni lärt er i kursen i allmänhet? vilka moment har passat bra respektive mindre bra?

## Inlämning

För att summera vilka inlämningar projektet innefattar kommer nedan en ordnad lista:

1. En reviderad projektplan baserad på feedback från workshop. Den lämnas in som __en PDF__. Ett exempel för grupp 1 är `proj_bornholm_grupp_1_projektplan.pdf`.
2. Projektdokument samt webbplats, notera att om webbplatsen skapades genom WordPress kan denna information inkluderas i projektdokumentet. Denna inlämning sker antingen som en __PDF__ eller __ZIP__. Ett exempel för grupp 1 är `proj_bornholm_grupp_1_projekt.pdf` eller `proj_bornholm_grupp_1_projekt.zip`.
3. Individuell reflektion. Lämnas in som __en PDF__. Ett exempel för Anders Svensson är `proj_bornholm_anders_s_reflektion.pdf`.

## Kravspecifikation

Projektplanen samt projektdokumentet skall:

* innehålla rubrik, namn på gruppmedlemmar, gruppnummer och datum.
* innehålla uppgifter till WordPress samt FTP om webbplatsen skapades med WordPress.
* innehålla tydliga referenser och källförteckning utifrån ett valfritt referenssystem. Exempelvis [Oxford][oxford], [Harvard][harvard] eller [IEEE][ieee].

Tekniska krav på webbplatsen:

* Webbplatsen ska utformas som en statisk sida (HTML och CSS) eller som en dynamisk sida med WordPress.
* Innehållet på webbplatsen ska vara komplett, det vill säga att tillfälliga texter (t.ex "Lorem ipsum") och bilder är inte tillåtna.
* Funktioner som bokningsformulär, kalender, etc. behöver inte implementeras men ska simuleras genom HTML och CSS.
* Om webbplatsen har mer än ett språk behöver ni inte översätta de befintliga texterna till respektive språk.

Om webbplatsen skapades med HTML och CSS ställs även följande krav:

* Att er HTML kod valideras genom [W3C's valideringsverktyg][validator].
* Att er HTML kod har bra struktur i form av indentering (indrag).
* Att er HTML kod har dokumenterats genom HTML-kommentarer.

Om webbplatsen skapades med WordPress ställs även följande krav:

* Utseendet för valt tema måste innehålla omfattande ändringar.
* Ett utvalt antal sidmallar måste innehålla ändringar.
* Webbplatsen måste använda sig av plugins.

Den individuella reflektionen skall:

* vara max fem A4-sidor.
* innehålla rubrik, namn, datum, gruppnummer och vilken kurs det gäller.

## Länkar

* [Trello][trello]
* [Earned Value Analysis][eva]
* [Mockingbird][gomockingbird] (verktyg för mockups/wireframes)
* [HTML Validator][validator]
* [Dirtymarkup][dirtymarkup] (tjänst som korrigerar indentering, funkar även för CSS)
* Inspiration: [Bootstrap Expo][insp1], [MediaQueries][insp2], [Webdesign Inspiration][insp3], [Pinterest][insp4]

[webbpublicering]: /courses/me134a
[webbproduktion]: /courses/me135a
[itslearning]: https://mah.itslearning.com/elogin/ "Gå till It's learning"
[gomockingbird]: https://gomockingbird.com/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
[validator]: http://validator.w3.org
[trello]: https://trello.com/
[dirtymarkup]: http://www.dirtymarkup.com/
[eva]: http://www.kamp.se/pdf/Earned_Value_Analysis_en_beskrivning.pdf
[insp1]: http://expo.getbootstrap.com/
[insp2]: http://mediaqueri.es/
[insp3]: http://www.webdesign-inspiration.com/
[insp4]: http://www.pinterest.com/regenrek/webdesign-inspiration-2014/
