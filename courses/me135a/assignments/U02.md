---
layout: instructions
code: me135a
title: Användbarhet
---

# Uppgift 2: Användbarhet

Betyg: U/VG (2hp)

## Syfte

Uppgiftens mål är att introducera användbarhet och användarvänlighet inom web. Efter avklarad uppgift ska ni kunna välja och motivera lämpliga metoder för att analysera en webbplats ur ett användbarhetsperspektiv, utföra analysen och kunna peka ut goda eller dåliga exempel på webbplatsen samt föreslå lösningar för identifierade problem.

## Uppgift

Denna uppgift består av en skriftlig inlämning i form av en analys. Ni ska analysera en valfri webbplats utifrån ett användbarhetsperspektiv. I er analys ska ni visa exempel på bra och dålig användbarhet, tänk på att motivera varför den har bra eller dålig användbarhet. Ni ska även förslå förbättringar eller alternativa lösningar som kan öka användbarheten. Var noggrann med att referera till litteratur eller andra källor som ni finner relevanta i er analys. Ni bör också förklara hur ni utvärderat sidans användbarhet.

För att komma igång med analysen kan man ta en titt på modellen "de fyra dörrarna" från användbarhetsboken. De fyra dörrarna kan även vara en bra utgångspunkt för er analys, dock krävs det fler referenser till mer konkreta användbarhetsfaktorer för att bli godkänd. Andra punkter som kan vara bra att bejaka:

* Målgrupp
* Syfte
* Struktur & Layout
* Typografi
* Färg & Form
* Navigation
* Funktion & Interaktivitet

För inspiration föreslås det att man tittar på Brad Frosts presentation "Future Friendly Web Design" från The Conference 2013.

**Seminarium**

I samband med analysen kommer det även finnas ett seminarium i ämnet användbarhet. Inför detta seminarium skall ni valt en webbplats och börjat analysera denna. Under detta kommer ni att kort presentera er webbplats för varandra och därefter kommer vi gemensamt föra en diskussion kring denna. Detta för att ni ska få en bredare insikt i er webbplats till den skriftliga analysen.

Ni behöver alltså inte ha en färdig analys utan främst en plan för vad ni tänker göra och hur ni planerar att genomföra analysen.

## Kravspecifikation

Avsändaren för den valda webbplatsen måste vara ett **seriöst företag eller organisation** (detta gör att både analysen och seminariet blir mer intressant), gärna något ni själva är intresserade av.

Den skriftliga inlämningen skall:

* Vara 1500-2200 ord
* Vara märkt med rubrik, namn och kurs
* Formateras med tydliga rubriker, stycken etc
* Kom ihåg att ha tydliga referenser, markera bilder och var tydlig till vilken bild ni refererar till när ni skriver

## Länkar

* [Användbarhetsboken][usability] (online versionen av användbarhetsboken)
* [Future Friendly Web Design][future]
* [Användbarhet i praktiken][praktiken]
* [Don’t make me think][think] Utmärkt introduktion till användbarhet.
* [Rocket Surgery Made Easy][rocket] Tillägg till Don’t make me think.

[usability]: http://www.anvandbart.se/ab/
[future]: http://mediaevolution.23video.com/brad-frost-future-friendly-web-design
[praktiken]: http://anvandbarhet.se/start
[think]: http://www.amazon.com/Dont-Make-Me-Think-Usability/dp/0321344758
[rocket]: http://www.amazon.com/Rocket-Surgery-Made-Easy-Do-It-Yourself/dp/0321657292
