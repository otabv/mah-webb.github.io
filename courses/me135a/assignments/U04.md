---
layout: instructions
code: me135a
title: CMS - WordPress
---

# Uppgift 4: CMS - WordPress

## Syfte

Syftet med uppgiften är att introducera begreppet Content Management System (CMS) och detta genom att arbeta med ett sådant system, i vårat fall - [WordPress][wordpress]. Efter avklarad uppgift bör man ha insikt i hur WordPress fungerar och hur man arbetar med WordPress för att publicera material på webben, men även att arbeta med ett webbhotell via FTP.

## Uppgift

Uppgiften består av två delar, att skapa en hemsida med WordPress och en skriftlig reflektion.

### Hemsida

I dagens mediabransch blir vikten av att synas allt viktigare och för att ni ska kunna konkurrera på samma vilkor som andra i branschen måste ni jobba aktivt med att synas. Därför är utgångspunkten för denna uppgiften att skapa en personlig portfolio innehållande CV, blogg och ett galleri där ni kan visa upp tidigare arbete. Tanken är att visa vad ni kan erbjuda potentiella kunder eller arbetsgivare. Det innebär att det kommer att vara en högst professionell, dock behöver den inte vara tråkig - skilj på privat och personligt innehåll. Se detta som ett ypperligt tillfälle att skapa något som ni har användning för som student och arbetssökande.

I denna uppgiften kommer CMS verktyget WordPress att nyttjas vid skapandet av denna portfolio. WordPress är ett av världens största CMS och används för att publicera diverse olika typer av material på webben. Inför denna uppgiften kommer vi tillhandahålla ett tillfälligt webbhotell samt domännamn via [Binero][binero]. Detta är gratis i __ett år__, därefter måste ni börja betala om ni vill behålla webbhotellet samt domännamnet.

Eftersom det är en personlig portfolio som ni ska skapa kommer ni att utgå ifrån er själva vid val av målgrupp och därtill syftet med sidan. Detta innebär att ni till stor del kommer att ha fria händer vid utformningen av sidan. Den huvudsakliga restriktion som finns är val av tema. WordPress har idag ett ofantligt stort antal teman, därför är det endast tillåtet att använda ett av följande teman (som kommer med WordPress):

* [Twenty Twelve][twentytwelve]
* [Twenty Thirteen][twentythirteen]
* [Twenty Fourteen][twentyfourteen]

Tänk över färger, typsnitt, m.m. så att ni förmedlar den känsla som ni vill eftersträva för att tilltala vald målgrupp och för att tillgodose syftet med sidan.

### Reflektion

Uppgiften inkluderar en skriftlig reflektion där ni ska motivera de val ni gjort på hemsidan ur ett användbarhetsperspektiv. Här kan ni även presentera den målgrupp ni valt och hur den relaterar till syftet med sidan. En annan aspekt som är intressant är att beskriva de avgränsningar ni gjort på grund av tidsbrist, kunskap eller dylikt. Här är det samtidigt bra att påpeka vad som kunde gjorts annorlunda. Tänk på att referera till de teorier (eller andra källor) ni använder.

Förslag till avsnitt:

* Användbarhet: målgrupp, syfte och design
* Teknik: HTML och CSS
* Lärdomar och erfarenheter
* Personlig utveckling / Diskussion

För att vi ska kunna rätta er inlämning behöver ni även inkludera er webbadress (domännamn) till er portfolio, samt inloggnings uppgifter (det är tillåtet att skapa en ny användare med adminrättigheter).

## Kravspecifikation

Notera att inlämningen endast kommer bestå av er reflektion (PDF) då vi kan besöka er portfolio på webben. Tänk på att ju längre från orginaltemat ni kommer med hjälp av CSS desto bättre. Följande krav ställs på er portfoliosida:

* Valet av tema måste vara ett av följande:
    * [Twenty Twelve][twentytwelve]
    * [Twenty Thirteen][twentythirteen]
    * [Twenty Fourteen][twentyfourteen]
* Kontaktformulär (plugin)
* Kontaktinformation som följer med på samtliga sidor
* Portfolio/Galleri (plugin, eller det inbyggda) - här kan ni exempelvis visa upp tidigare inlämningar.

Den skriftliga inlämningen skall:

* vara max två A4-sidor.
* innehålla rubrik, namn och vilken kurs det gäller.
* innehålla tydliga referenser och källförteckning utifrån ett valfritt referenssystem. Exempelvis [Oxford][oxford], [Harvard][harvard] eller [IEEE][ieee].

## Länkar

* [Binero][binero] (webbhotell)
* [WordPress][wordpress]
* [Manual för WordPress][codex], här finner ni massvis med guider.


[binero]: http://www.binero.se/
[wordpress]: http://wordpress.org/
[codex]: http://codex.wordpress.org/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
[twentytwelve]: http://wordpress.org/themes/twentytwelve
[twentythirteen]: http://wordpress.org/themes/twentythirteen
[twentyfourteen]: http://wordpress.org/themes/twentyfourteen
