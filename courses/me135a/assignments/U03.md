---
layout: instructions
code: me135a
title: Grundläggande CSS
---

# Uppgift 3: HTML & CSS 2

Betyg: U/G (2hp)

## Syfte

Syftet med denna uppgift är att du ska kunna skapa en komplett webbplats med fokus på kundnytta, målgrupp och syfte. Detta innebär att både design och användbarhet måste anpassas efter en målgrupp.

## Uppgift

Uppgiften består av två delar, en webbplats och en skriftlig analys.

I denna uppgift ska ni skapa en omfattande webbplats för ett valfritt företag eller en organisation. Det innebär att ni ska skapa ett flertal HTML-dokument (undersidor). Vad gäller layout, struktur och utseende ska er inlämning vara anpassad efter de användbarhetsteorier ni tidigare har lärt er. Därför är det viktigt att utgå ifrån målgrupp och syfte.

I analysen ska du behandla syfte, målgrupp och användbarhetsfaktorer. Dessa ska motiveras utifrån teorier rörande ämnet. Tänk på att definera syfte och målgrupp på ett utförligt sätt där målgruppen är tydligt och realistiskt avgränsad. 

Tänk på att storleken på företaget eller organisationen påverkar omfattningen för uppgiften. Välj därför inte ett för stort eller för litet företag eller organisation.

## Kravspecifikation

Inlämningen sker i form av en `zip` fil innehållande samtliga filer för webbplatsen tillsammans med analysen som en `pdf`.

Följande krav ställs på innehållet av webbplatsen:

* Korrekt formaterad text med fokus på användbarhet, tänk på typografin.
* Bilder och andra grafiska element
* Navigation för att kunna navigera mellan undersidorna
* Layout och struktur måste styras med CSS
* Logisk struktur vad gäller namngivning av CSS regler, filer och mappar.

Följande krav ställs på er kod:

* Valideras genom [W3C's valideringsverktyg][validator].
* Korrekt struktur i form av indentering (indrag).
* Dokumentation i form av kommentarer.

Följande krav ställs på er analys:

* Omfattningen bör vara mellan två till tre A4-sidor.
* Referenser och källförteckning från ett valfritt referenssystem, t.ex [Oxford][oxford], [Harvard][harvard] eller [IEEE][ieee].

## Länkar

* [HTML Validator][validator] (det finns även för [CSS][css validator])
* [Dirtymarkup][dirtymarkup] (tjänst som korrigerar indentering, funkar även för CSS)

[validator]: http://validator.w3.org
[css validator]: http://jigsaw.w3.org/css-validator/
[dirtymarkup]: http://www.dirtymarkup.com/
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
