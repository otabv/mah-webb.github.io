---
layout: instructions
code: me135a
title: Trendspaning
---

# Uppgift 5: Trendspaning

## Syfte

Uppgiften syftar till att studenten ska förstå vikten av att förhålla sig till rådande omgivning, både vad gäller ny teknik och övriga faktorer i samhället. Studenten ska kunna dra nytta av teknik och kombinera olika möjligheter för att skapa nya affärstillfällen och/eller lösa diverse problem.

## Uppgiften

Ni ska i grupp om 3-4 studenter lämna in ett koncept som utnyttjar en eller flera webbrelaterade trender i omvärlden. Konceptet ska främja verksamheten hos något av företagen nedan. Inför inlämningen kommer vi att ha ett seminarium som behandlar ämnet. Ni kommer då delas in i grupper och få tillfälle att arbeta med er inlämning. Seminariet är inte obligatoriskt men ej deltagande student kommer att få göra inlämning på egen hand och därmed blir arbetsbördan större. Dokumentet består av tre delar.

### Del 1

I den första delen ska ni beskriva och analysera de trender som ni har valt att använda. Glöm inte att referera till det material ni har använt för att identifiera trenderna, till exempel artiklar, statistik, bloggar eller liknande. När det handlar om att förutse framtida fenomen bygger det till stor del på spekulationer och därför måste ni ha ett kritiskt förhållningssätt till det material ni använder. Ni ska även diskutera trovärdigheten över de informationskällor ni använder och presentera detta i del ett.

### Del 2

I del två ska ni analysera företaget och identifiera de problem som företaget har och de möjligheter som en viss trend eventuellt skapar. Ett företag behöver nödvändigtvis inte ha ett specifikt problem för att kunna utnyttja en trend. Således krävs det att ni har bra koll på företaget som helhet så att ni kan både se aktuella problem och lösningar som faktiskt
existerar i företaget och branschen.

### Del 3

Ni ska i del tre koppla ihop del ett och del två genom att utveckla ett koncept som främjar företaget och utnyttjar trenderna. Konceptet ska presenteras i sin helhet med hänsyn taget till ekonomi, genomförbarhet och påverkan av verksamheten.

### Genomförande

Ni ska använda en eller flera metoder som har tagits upp på föreläsningen (t.ex. SWOT-analys). Om ni kan motivera andra eller kompletterande metoder får gärna använda dessa.

Exempel: I samband med lanseringen av iPaden kommer appar att kunna utnyttjas på ett annat sätt. Enligt Apples marknadsansvarige har IPaden sålt långt över förväntan i USA och förväntas därför att bli en trend även här i Sverige. Sydsvenskan kan utnyttja denna trend genom att släppa en elektronisk version av sin tryckta tidning som dessutom tar de bästa delarna från nättidningen. För att detta ska vara ekonomiskt hållbart måste en ny modell för hur sydsvenskan ska prissätta sina utgåvor och prenumerationer, utvecklas. Tänk på att detta exempel är väldigt förenklat och det krävs en betydligt djupare analys för att bli godkänd.

Exemplet ovan förklarar också hur verksamheten påverkas av konceptet. Så det gäller att ni presenterar helheten och inte bara konceptet i sig. Företag:

* IKEA
* Sydsvenskan
* SJ
* EON
* Stadsbiblioteket
* Malmö Stad
* Pågen

## Kravspecifikation

Inlämningen sker via Itslearning och dokumentet ska vara mellan 4-5 sidor och innehålla samtliga tre delar som beskrivits ovan.

* Koppling till någon form av metod
* Välstrukturerat dokument efter ovanstående instruktioner
* Diskussion över trovärdigheten

Den skriftliga inlämningen skall:

* vara max fem A4-sidor (exklusive bilder och tabeller).
* innehålla rubrik, namn och vilken kurs det gäller.
* innehålla tydliga referenser och källförteckning utifrån ett valfritt referenssystem. Exempelvis [Oxford][oxford], [Harvard][harvard] eller [IEEE][ieee].

## Länkar

* [Google Trends][google trends]
* [Introduktion till SWOT-analys][swot] (Almi)

[google trends]: http://www.google.com/trends/ "Google Trends"
[swot]: http://www.almi.se/Kunskapsbank/Information-och-fakta/SWOT-analys/ "SWOT analys"
[ieee]: http://www.ieee.org/documents/ieeecitationref.pdf
[oxford]: http://www.ub.umu.se/skriva/skriva-referenser/referenser-oxford
[harvard]: http://www.ub.umu.se/skriva/skriva-referenser/referenser-harvard
