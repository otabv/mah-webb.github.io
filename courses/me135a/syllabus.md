---
layout: course
code: me135a
title: Kursplan - Webbproduktion ME135A (15.0 hp)
---

# Kursplan - Webbproduktion (ME135A)

## Förkunskapskrav

Kursen har följande högskolekurser som förkunskapskrav: Godkända kurser: ME103A-Originalproduktion och ME109A-Produktionsledning - Media och ME106A-Grafisk design.

## Fördjupning i förhållande till examensfordringarna

Kursen läses inom programmet Produktionsledare - Media och kan ingå i kandidatexamen i Medieteknik.

## Syfte

Kursen syftar till att studenten ska tillgodogöra sig grundläggande kunskap och färdighet i webbproduktion, för att kunna planera och leda webbproduktioner.

## Innehåll

Kursen innehåller följande moment:

* Internet och webbens utveckling och användningsområden
* HTML
* CSS
* Användbarhet och tillgänglighet på webbplatser
* Webbproduktionens utveckling
* Produktionsledning av webbprojekt
* Webbadministration
* Text för webben
* Innehållshanteringssystem
* Bilder och grafik för webben
* Upphovsrätt

## Lärandemål

**Kunskap och förståelse**

För godkänd kurs ska studenten:

* visa förståelse för vikten av förarbete och planering inför och under produktion
* visa förståelse för principer gällande publicering av text på webben

**Färdighet och förmåga**

För godkänd kurs ska studenten kunna:

* analysera och på vetenskaplig grund kritiskt diskutera användbarhet på en specifik webbplats med hänsyn till syfte och målgrupp
* applicera teorier om användbarhet i en webbproduktion
* använda grundläggande element i HTML & CSS
* administrera och anpassa webbpubliceringssystem med hjälp av användargränssnitt och HTML & CSS
* tillämpa metoder för att planera, kalkylera, leda och utvärdera webbproduktioner
* lösa problem och uppgifter inom givna tidsramar
* anpassa digitalt innehåll för webben
* bilda sig en uppfattning om trender och utveckling inom webbproduktion genom att söka och kritiskt granska relevant information
* kritiskt resonera och argumentera kring val av teknik, struktur, funktion och design utifrån en specifik målgrupp

**Värderingsförmåga och förhållningssätt**

För godkänd kurs ska studenten:

* visa förmåga att identifiera sitt behov av ytterligare kunskap och att utveckla sin kompetens

## Arbetsformer

Föreläsningar ca 30 timmar, datorövningar och seminarier ca 60 timmar samt projektarbete och självstudietid ca 310 timmar.

## Bedömningsformer

Krav för godkänd: Godkända inlämningsuppgifter 11 hp och godkänt projektarbete 4 hp.

Betygsbedömning: För väl godkänd krävs att minst hälften av inlämningsuppgifterna är väl godkända samt ett väl godkänt projektarbete.

## Betygsskala

Underkänd (U), Godkänd (G) eller Väl godkänd (VG).

## Kurslitteratur och övriga läromedel

Titlarna i litteraturlistan är endast rekommendationer som kommer att gås igenom på uppropsdagen.

**Rekommenderad litteratur**

* Hodge Silver, April: WordPress 3 Complete, Packt Publishing, 2011
* Staflin, Rolf: HTML och CSS boken, Pagina Förlag, 6:e upplagan 2008
* Sundström, Tommy: Användbarhetsboken, Studentlitteratur, 1:3/2005

**Referenslitteratur**

* Shuen, Amy: Web 2.0: A Strategy Guide, O’Reilly, First Edition/April, 2008

## Kursvärdering

Alla studenter ges vid slutet av kursen möjlighet att kommentera kursen skriftligt. En sammanställning av resultatet med bemötande av kursansvarig diskuteras med studenter/kursrepresentanter under ett kursvärderingsmöte/programråd. Sammanställningen finns tillgänglig på områdets datornät.
