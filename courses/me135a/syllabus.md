---
layout: course
code: me135a
title: Kursplan - Webbproduktion ME135A (15.0 hp)
---

# Kursplan - Webbproduktion (ME135A)

## Beskrivning

Kursen syftar till att studenten ska tillgodogöra sig grundläggande kunskap om webbproduktion, för att kunna planera och leda webbproduktioner. Men även självständigt kunna framställa och underhålla tekinskt- samt användbarhetsmässigt korrekta webbproduktioner. Lärandet sker i former av föreläsningar, laborationer och projekt på campus.

## Lärandemål

### Kunskap och förståelse

Efter avslutad kurs ska studenten:

* kunna redogöra för principer för att skapa användbara och tillgänliga webbplatser
* visa inblick i principer för presentation på skärm
* visa förståelse för vikten av förarbete och planering inför produktionsstart

### Färdighet och förmåga

Efter avslutad kurs ska studenten:

* kunna tillämpa principer för produktion av webbplatser
* kunna administrera och uppdatera material i webbpubliceringssystem
* kunna applicera teorier och metoder för användbarhet med avseende på: utseende, informationsflöde och struktur
* kunna tillämpa principer för formulering av text för webben
* kunna tillämpa metoder för att planera, kalkylera, leda och utvärdera webbproduktionsprojekt
* kunna bilda sig en uppfattning om trender och utveckling inom webbproduktion genom att dra paralleller till historisk utveckling kombinerat med att kunna söka och kritiskt granska relevant information

### Värderingsförmåga och förhållningssätt

Efter avslutad kurs ska studenten:

* kunna kritiskt resonera och argumentera kring val av teknik, struktur, funktion och design utifrån en specifik målgrupp
* visa förmåga att identifiera sitt behov av ytterligare kunskap och att utveckla sin kompetens

## Bedömning

Krav för godkänd: Godkända inlämningsuppgifter, godkänt projektarbete.

Betygsbedömning: för väl godkänd krävs det att minst hälften av inlämningsuppgifterna är väl godkända samt ett väl godkänt projektarbete.

## Kursinnehåll

* Internet och webbens utveckling och användningsområden
* Webbstandarderna HTML och CSS
* Principer för webbpubliceringssystem
* Användbarhet och tillgänglighet på webbplatser
* Webbproduktionens utveckling
* Produktionsledning av webbprojekt
* Text för webben
* Webbadministration (CMS)
* Bild- och grafikformat för webben
* Upphovsrätt i webbsammanhang

## Arbetsformer

Teori varvas med praktiska övningar.

Föreläsningar ca 30 timmar, datorövningar och seminarier ca 60 timmar, samt projektarbete och självstudietid ca 310 timmar.

## Betygsgrader

Underkänd, Godkänd eller Väl godkänd.

## Kursvärdering

Alla studenter ges vid slutet av kursen möjlighet att kommentera kursen skriftligt. En sammanställning av reslutatet med bemötande av kursansvarig finns tillgänglig hos kursansvarig.

Sammanställningen diskuteras med studentrepresentanter under ett programråd.

## Övrigt

Kursen samläses med kursen Webbpublicering till cirka 80%.
