---
layout: instructions
title: Laboration 1 | HTML
code: me135a
---

# Laboration 1: HTML

## Introduktion

Innan ni påbörjar laborationen kommer ni behöva öppna en valfri textredigerare (t.ex Atom, Brackets eller Sublime Text) och välja att skapa en ny fil, spara denna med namnet `index.html`. Denna filen kommer under laborationens gång att fyllas med HTML-kod, det är även denna som ni skickar in på It's Learning. Ni bör nu kunna dubbelklicka på er HTML-fil så att den öppnas i en webbläsare, detta för att kunna se resultatet av den HTML-kod som ni kommer skriva under laborationen.

Tips: inför varje laboration rekommenderas det att skapa en mapp (t.ex "Labb1") där ni placerar alla filer, då kan ni enkelt återgå till dessa för att repetera tidigare uppgifter.

Kodexempel som markeras med "**Lägg till**" innebär att ni ska lägga till HTML-koden i ert HTML-dokument (dvs. `index.html`). Observera att ibland kan exemplen vara påbyggnader från föregående exempel.
{: .info}

## Övning

Syftet med laborationen är att introducera grundläggande HTML genom att gå igenom de vanligaste HTML-elementen som används för att skapa ett komplett HTML-dokument, avslutningsvis presenteras även mindre HTML-dokument som är inkorrekt utformade för att ni ska öva på att validera, detta för att få lärdom om hur felsökning fungerar.

### HTML-element

Innan vi börjar skapa ett HTML-dokument behöver vi förstå hur ett HTML-element är uppbyggt, eftersom ett dokument består av flera element. Ett element har alltid ett namn och ibland även egenskaper. Namnet styr vilken typ av element det är, t.ex en rubrik, bild eller ett stycke.

{% highlight html linenos %}
<!-- En rubrik av nivå 1 (den största) -->
<h1>Laboration 1: HTML</h1>
{% endhighlight %}

I ovanstående exempel ser vi hur elementet "h1" (heading 1) har en start- och sluttagg, det är dessa som utgör ett komplett HTML-element och används för att märka upp innehåll. Vissa element har endast en starttagg (mer om det senare). Notera även skillnaden mellan start- och sluttaggen samt att elementets namn skrivs inom `<` och `>`.

Observera att det som skrivs inom `<!--` och `-->` inte syns för besökaren, detta är en HTML-kommentar och kommer att användas för att förtydliga kodexempel i laborationer.
{: .info}

Element som endast har en starttagg skrivs på följande vis `<img />` (detta är elementet för att inkludera bilder i ett dokument). Vad som skiljer de element som endast har en starttagg mot andra är att de oftast använder sig av egenskaper (attribut) för att bidra med något till ert dokument.

{% highlight html linenos %}
<!--
    Bildelementet använder sig av attributet src (source)
    för att inkludera bilder till ert dokument. Detta
    kräver att ni har en korrekt sökväg.
-->
<img src="images/cat.jpg" />

<!--
    Flera attribut separeras med ett mellanslag. Attributet
    "alt" används för ett visa en alternativ text när bilden
    inte kan visas.
-->
<img src="images/cat.jpg" alt="En bild på en rolig katt" />
{% endhighlight %}

I ovanstående exempel ser vi hur egenskaper ser ut, dessa brukar benämnas som "attribut", med ett tillhörande värde. Var nogrann och observera hur dessa skrivs, dvs. `attribut="värde"`. Bokstäver som ÅÄÖ bör undvikas i värdet, flera attribut separeras med ett mellanslag. Attribut skrivs alltid i starttaggen. Det är givetvis inte bara element som endast har en starttagg som använder sig av attribut. I exemplet nedan finner ni elementet för att skapa länkar.

{% highlight html linenos %}
<!--
    I detta fallet kan vi notera att vi märker upp
    innehåll (dvs. texten) samt använder oss av
    attributet "href" för att skapa en länk.
-->
<a href="http://google.se">Gå till Google</a>
{% endhighlight %}

För att ytterligare förtydliga uppbyggnaden av ett HTML-element kan ni ta en titt på figur 1.

![Uppbyggnaden av ett HTML-element](/assets/img/html_element.png) _Figur 1. Uppbyggnaden av ett HTML-element_

### HTML-dokument

Med grunden för ett HTML-element ska vi nu bygga grunden för ett HTML-dokument. Den första raden i alla HTML-dokument måste innehålla information om vilken version av HTML vi ska använda oss av, i detta fallet är det HTML5.

**Lägg till:**

{% highlight html linenos %}
<!doctype html>
{% endhighlight %}

Innan vi börjar fylla på med innehåll (rubriker, bilder, osv.) så måste vi lägga till ytterligare ett par element. Dessa är följande:

* `<html>` - anger start och slut för vårt dokument
* `<head>` - fylls med metadata, dvs. information _om_ dokumentet, inte det som visas
* `<body>` - fylls med allt det innehåll vi vill ska synas för besökaren

**Lägg till:**

{% highlight html linenos %}
<!doctype html>
<html>
    <head>
        <!-- Metadata -->
    </head>
    <body>
        <!-- Innehåll -->
    </body>
</html>
{% endhighlight %}

I ovastående exempel kan vi notera att element kan placeras i andra element vilket kallas "nesting" (alt. nestla). När detta sker (i vårat fall gäller detta `<head>` och `<body>`) brukar vi även göra ett indrag åt höger (alt. indentera), detta för att öka läsbarheten av vår kod. När ni nestlar element är det viktigt att tänka på att inte glömma bort sluttaggen.

Kort kan vi säga att ett HTML-dokument har två delar, sidhuvudet (`<head>`) och sidkroppen (`<body>`). Det är i sidhuvudet vi börjar fylla på med information för att sedan gå vidare till sidkroppen. I sidhuvudet placerar vi metadata, dvs. information om dokumentet - som inte visas för besökaren. Det finns en mängd olika typer av metadata, nedan presenteras de vanligaste som vi kan ta för vana att alltid inkludera i våra dokument.

* Sidtitel - dokumentets titel, den text som visas i fliken i er webbläsare
* Teckenuppsättning - möjliggör användningen av bokstäver som ÅÄÖ
* Avsändare - den person som författat dokumentet
* Beskrivning - en kort beskrivning över det aktuella dokumentet

**Lägg till:**

{% highlight html linenos %}
<!doctype html>
<html>
    <head>
        <!-- Sidtitel -->
        <title>Laboration 1: HTML</title>
        <!-- Teckenuppsättning -->
        <meta charset="utf-8" />
        <!-- Avsändare -->
        <meta name="author" content="Jane Doe" />
        <!-- Beskrivning -->
        <meta name="description" content="En introduktion till HTML" />
    </head>
    <body>
        <!-- Innehåll -->
    </body>
</html>
{% endhighlight %}

Element som placeras inom ett annat element, t.ex `<head>` inom `<html>`, kan benämnas som att "head" är ett barn till "html" samt att "html" är en förälder till "head". I ovanstående exempel kan vi även benämna "head" och "body" som syskon eftersom dessa ligger på samma nivå.
{: .info}

Vad vi kan notera från ovanstående exempel är att elementet `<meta>` används för att lägga till metadata. Detta görs oftast i form av attributen `name` och `content`, där name är "vilken typ av metadata" och content är innehållet för detta.

Resterande kodexempel kommer utgå ifrån att ni har denna grund i ert dokument, om inte annat anges.

#### Rubrik

Rubriker och underrubriker är två vanliga elemenet  inom HTML. Det finns sex nivåer av rubriker, från ett till sex, det rekommenderas att försöka hålla sig till de tre nivåer (det finns givetvis tillfällen när fler rubriknivåer än tre är lämpligt, men dessa är ovanliga och får anses vara undantag). Ytterligare en rekommendation är att endast använda sig av en huvudrubrik per dokument. Elementet för dessa olika rubriker är `<h1>`, för den största rubriken, fram till `<h6>` för den minsta (där "h" står för "heading").

**Lägg till:**

{% highlight html linenos %}
<!-- Rubriknivå 1 -->
<h1>Rubrik av första nivån</h1>
<!-- Rubriknivå 2 -->
<h2>Rubrik av andra nivån</h2>
<!-- Rubriknivå 3 -->
<h3>Rubrik av tredje nivån</h3>
{% endhighlight %}

Pröva gärna även de andra rubrik nivåerna för att upptäcka skillnaden mellan dessa.

#### Stycke

Att skapa ett stycke med information är något av det vanligaste inom HTML. Detta görs genom elementet `<p>`. För att förtydliga hur ofta detta element används kan ni tänka er att i en uppsats hade ni använt elementet för varje nytt stycke ni skapar. För att kort demonstrera hur detta brukar användas i kombination med rubriker kan ni bejaka exemplet nedan.

**Lägg till:**

{% highlight html linenos %}
<!-- Huvudrubrik -->
<h1>Grundläggande HTML</h1>

<!-- Underrubrik -->
<h2>Hur fungerar rubriker egentligen?</h2>
<!-- Ett par stycken -->
<p>Lorem ipsum dolor sit amet, consectetur adipiscing elit. Cras varius lorem lectus.</p>
<p>Curabitur accumsan justo odio, eget mattis libero interdum quis.</p>

<!-- Underrubrik -->
<h2>Kan paragrafer endast innehålla brödtext?</h2>
<!-- Stycke -->
<p>Lorem ipsum dolor sit amet, consectetur adipiscing elit. Cras varius lorem lectus.</p>
{% endhighlight %}

#### Kursiv och fetstil

Inom HTML finns det ett flertal element för att på någotvis markera en bit text och ge denna en starkare innebörd. Två av dessa är `<strong>` och `<em>` som gör texten fet eller kursiv. Det är högst vanligt att använda dessa inom ett stycke (`<p>`) för att markera upp ett ord eller en mening, dessa kan även kombineras. De som utvecklar standarden för HTML beskriver dessa på följande vis:

* `<em>` - was emphasis, now for *stress emphasis*, i.e., something you’d pronounce differently
* `<strong>` - was for stronger emphasis, now for *strong importance*, basically the same thing

Om det endast är kursiv eller fetstil vi är ute efter kan vi använda `<i>` samt `<b>`.

**Lägg till:**

{% highlight html linenos %}
<!-- <em> -->
<p>
    Curabitur accumsan <em>justo odio</em>, eget mattis libero interdum quis.
</p>
<!-- <strong> -->
<p>
    Curabitur accumsan justo odio, eget <strong>mattis libero</strong> interdum quis.
</p>
<!-- <i> + <b> i kombination -->
<p>
    Curabitur accumsan justo odio, <i><b>eget mattis libero</b></i> interdum quis.
</p>
{% endhighlight %}

I ovanstående exempel, det tredje stycket, kan vi notera att det är viktigt att vara nogrann vad gäller start- och sluttaggar så dessa inte öppnas och stängs i fel ordning. En tumregel är att öppnar ni ett element först så ska det stängas sist, är det näst först blir det näst sist osv.

#### Citat

Citat inom HTML kan skapas på ett av två vis, antingen är det ett citat i löpande text eller i formen av ett blockcitat. För detta används elementen `<q>` respektive `<blockquote>`. Båda dessa element använder sig även av attributet `cite` vars värde är en URL till källan av citatet.

**Lägg till:**

{% highlight html linenos %}

<!-- Exempel 1., Citat i löpande text, observera attributet -->
<p>Everytime Kenny is killed, Stan will announce
    <q cite="http://en.wikipedia.org/wiki/Kenny_McCormick#Cultural_impact">
        Oh my God, you/they killed Kenny!
    </q>
</p>

<!--
    Exempel 2., Ett blockcitat, observera att detta inte
    placeras inom ett stycke utan står för sig själv
-->
<blockquote cite="http://www.sherlockholmesquotes.com/">
    <p>I am the last and highest court of appeal in detection.</p>
</blockquote>.
{% endhighlight %}

#### Listor

Det finns två typer av listor, ordnade (t.ex en numrerad lista) eller icke-ordnade (t.ex en punktlista). För detta används elementen `<ol>` (ordered) respektive `<ul>` (unordered). Utöver dessa element som bestämmer vilken typ av lista vi ska skapa finns det ett element som representerar en punkt i en av dessa listor, det är elementet `<li>` (list item).

**Lägg till:**

{% highlight html linenos %}
<!--
    En ordnad lista från 1 - 3.
    Numreringen sker automatiskt
    baserat på antal listelement.
-->
<ol>
    <li>Den första punkten</li>
    <li>Den andra punkten</li>
    <li>Den tredje punkten</li>
</ol>

<!-- En icke-ordnad lista -->
<ul>
    <li>Den första punkten</li>
    <li>Den andra punkten</li>
    <li>Den tredje punkten</li>
</ul>
{% endhighlight %}

Observera att en lista får endast ha `<li>` som deras barn, dock får varje listelement i sin tur innehålla andra element (och även listor).
{: .info}

{% highlight html linenos %}
<!-- Listelement kan innehålla ett flertal olika element. -->
<ul>
    <li>En punkt <i>som är lite</i> kursiverad</li>
    <li>Även <b>fetstil</b> fungerar</li>
</ul>

<!-- Inkorrekt sätt att skapa en lista med länkar. -->
<ul>
    <a href="http://google.se">Google</a>
    <a href="http://wikipedia.com">Wikipedia</a>
</ul>
<!-- Korrekt sätt att skapa en lista med länkar. -->
<ul>
    <li>
        <a href="http://google.se">Google</a>
    </li>
    <li>
        <a href="http://wikipedia.com">Wikipedia</a>
    </li>
</ul>
{% endhighlight %}

**Lägg till:**

{% highlight html linenos %}
<!--
    Skapa en lista som innehåller en annan lista, hur sker detta?
    Dokumentera din lista med en HTML-kommentar.
-->
{% endhighlight %}

#### Bilder

För att lägga till en bild i ditt HTML-dokument används elementet `<img>`. Detta är ett element utan en sluttagg och använder sig av attributen `src` (source, sökvägen till en bild) och `alt` (den alternativa texten som visas om bilden inte är tillgänglig). Den alternativa texten bör alltid inkluderas och värdet för detta bör vara en beskrivning av vad bilden innehåller. Det rekommenderas, om möjligt, att alltid förbereda och bearbeta bilder innan de används på webben, t.ex med ett bildbehandlingsprogram som Photoshop eller Gimp.

**Lägg till:**

{% highlight html linenos %}
<!-- En bild med en absolut sökväg (till webben i detta fallet). -->
<img src="http://files.sharenator.com/48054.jpg" alt="Bild på en rolig katt" />

<!--
    En bild med en relativ sökväg till en lokal mapp.
    För att detta ska fungera måste ni skapa mappen
    "images" och lägga till bilden "cat.jpg"
-->
<img src="images/cat.jpg" alt="Bild på en rolig katt" />
{% endhighlight %}

#### Länkar

Länkar är någonting vi stöter på hela tiden på webben. Dessa skapas med elementet `<a>`. Detta element använder sig även av attributet `href` vars värde ska vara en sökväg (alt. URL) till någonplats, antingen en extern webbplats eller ett lokalt HTML-dokument.

{% highlight html linenos %}
<!--
    En komplett länk består av attributet "href"
    och något innehåll mellan start- och sluttaggarna
-->
<a href="https://developer.mozilla.org/en-US/docs/Web/HTML/Element/a">
    Läs mer om elementet för länkar!
</a>
{% endhighlight %}

Det finns flera sätt att använda sig av en länk inom ett HTML-dokument. För att demonstrera några kan ni bejaka exemplet nedan.

**Lägg till:**

{% highlight html linenos %}
<!-- En länk i löpande text -->
<p>Läs mer om detta ämne på <a href="http://wikipedia.com">Wikipedia</a>.</p>

<!--
    Om du har ett HTML-dokument vid namn "kontakt.html"
    kan du länka till detta på följande vis:
-->
<p>På min <a href="kontakt.html">kontaktsida</a> finner du mer information!</p>

<!-- Vi kan även länka till en bild -->
<a href="images/cat.jpg">
    <img src="images/cat.jpg" alt="Bild på en rolig katt">
</a>

<!--
    En länk till en mail, detta innebär att något förvalt
    mailprogram kommer öppnas när vi klickar på länken
-->
<a href="mailto:jane.doe@gmail.com">Skicka mig ett mail!</a>
{% endhighlight %}

Utöver dessa användningsområden kan vi även skapa länkar inom ett HTML-dokument. Tänk dig en innehållsförteckning som länkar till varje avsnitt. För att kunna göra detta behöver vi göra två saker, ett element som agerar "destination" och den länken som skickar oss dit när vi klickat på den.

{% highlight html linenos %}
<!--
    Notera att värdet för attributet href skrivs som
    #värde, t.ex om destinationen är "first" skriver
    vi #first som värde.
-->
<ul>
    <li><a href="#first">Första rubriken</a></li>
    <li><a href="#second">Andra rubriken</a></li>
</ul>

<!--
    För att göra ett element till en destination
    används attributet "id" vars värde är det som
    skrivs som länkens "href".
-->
<h2 id="first">Här är första rubriken</h2>
<h2 id="second">Här är andra rubriken</h2>
{% endhighlight %}

Ovanstående exempel fungerar endast om sidan har tillräckligt med innehåll mellan de länkar och de element som agerar destination så att ni kan "scrolla" i webbläsaren. Tänk på att attributet `id` kan placeras på vilket element ni vill, inte bara rubriker.

Utöver attributet `href` så bör även attributet `title` användas på länkar för att göra de mer användarvänliga. Värdet för detta attribut ska vara en kort beskrivning av vart vi skickas när vi klickat på länken. Det är även denna text som visas när vi håller vår muspekare ovanför en länk.

**Lägg till:**

{% highlight html linenos %}
 <a href="http://google.se" title="Gå vidare till Google">Google</a>
{% endhighlight %}

#### Block- och inline-element

HTML-element kan (förenklat) huvudsakligen delas in i två kategorier:

* [Block-level elements][block] - de element som skapar radbryt, kan ses som byggstenar för ett dokument. T.ex rubriker, stycken och listor.
* [Inline elements][inline] - de element som inte skapar radbryt, de som dekorerar ditt innehåll. T.ex länkar och bilder.

Anledningen till att detta nämns är för att få en ytterligare förståelse för hur olika element kan påverka strukturen för ert dokument. Detta är något som är bra att känna till inför användningen av stilmallar (CSS).

## Validering

När vi skriver HTML-kod kan vi inte undvika att ibland göra något fel, det är så vi lär oss. Vanliga fel är att glömma en sluttagg eller att stava fel på ett elements namn. Det är inte heller speciellt enkelt att upptäcka dessa fel om vi suttit flera timmar med samma HTML-dokument, eller flera olika för den delen. För att underlätta felsökning finns det en tjänst online: [W3C Markup Validation Service][validator]. Där vi kan välja att validera vår kod (Validate by Direct Input), på så vis får vi tillbaka ett svar som visar oss om allt var korrekt eller vilka fel vi behöver korrigera.

De meddelanden som vi får kan vara ganska otydliga för en nybörjare, dock inkluderas ytterligare information som radnummer och ibland visas även din kod markerad med gul färg där felet uppstod. Tänk på att rätta **ett** fel i taget, en anledning till detta är att ett fel kan leda till flera vilket gör att validatorn kanske säger att vi har 10st fel fast det kanske endast är 2st osv.

För att öva på att använda denna tjänst kan vi gå igenom de fem stycken problem som listas nedan och kopiera in dessa och se vad vi får för svar av validatorn. Bry er endast om "errors" inte varningar.

**Lägg till en HTML-kommentar som kort beskriver vad som var fel för varje problem.**

__Problem 1.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>Lorem ipsum</h2>
        <p>
            Lorem ipsum dolor sit amet, consectetur adipiscing elit.
            Aenean in cursus ligula, eu tempus massa. Aliquam mauris
            velit, feugiat vel porta nec, venenatis eu erat.
        </p></p>
    </body>
</html>
{% endhighlight %}

__Problem 2.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>Lorem ipsum</h1>
        <ul>
            <li>Lorem ipsum dolor sit amet</li>
            <b>Lorem ipsum dolor sit amet</b>
            <li>Lorem ipsum dolor sit amet</li>
        </ul>
    </body>
</html>
{% endhighlight %}

__Problem 3.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>
            <h2>Lorem ipsum</h2>
        </h1>
        <p>
            Lorem ipsum dolor sit amet, consectetur adipiscing elit.
            Aenean <b>in cursus ligula<i>, eu tempus massa</b>.
            Aliquam </i>mauris velit, feugiat vel porta nec, venenatis.
        </p>
    </body>
</html>
{% endhighlight %}

__Problem 4.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <h1>
            <a hreg="http://en.wikipedia.org">Wikipedia, the free encyclopedia</a>
        </h1>
        <p>
            För att läsa mer om varför "Lorem ipsum" används
            klicka <a href="http://en.wikipedia.org/wiki/Lorem_ipsum">här</p></a>
    </body>
</html>
{% endhighlight %}

__Problem 5.__

{% highlight html %}
<!doctype html>
<html>
    <head>
        <title>Exempel 1</title>
        <meta charset="utf-8">
    </head>
    <body>
        <ul>
            <li>
                <a href="http://en.wikipedia.org">Wikipedia</b>
            </li>
            <li>
                Lorem ipsum dolor sit amet, consectetur adipiscing elit.
            </il>
        </ul>
        <p>
            Lorem ipsum dolor sit amet, consectetur adipiscing elit.
            <br><img alt="Bild på en rolig katt">
        </p>
    </body>
</html>
{% endhighlight %}

## Uppgift

Som en avslutande övning och för att ni ska få chans att skapa ett HTML-dokument från grunden med eget innehåll kan ni nu skapa en ny fil med namnet `exercise.html`. Denna ska innehålla allt det som visas i listan nedan, innehåll i form av text och bilder är valfritt men bör vara realistiskt, exempelvis kan ni kopiera text och bilder från webben.

1. Metadata
    * Titel
    * Teckenkodning
    * Författare
    * Beskrivning
2. Innehåll:
    1. Bild (tänk den introducerande bilden som oftast finns på bloggar)
    2. Huvudrubrik
    3. Stycke (fetstil)
    4. Underrubrik
    5. Stycke(n), kursiv text samt en bild måste finnas
    6. Underrubrik
    7. Stycke(n), fetstilad text samt en bild måste finnas
    8. Pröva att dela av ert innehåll med `<br />` eller `<hr />`
    9. Ordnad lista (t.ex för ett recept)
    10. Icke-ordnad lista med länkar
    11. Avslutande stycke (tänk er en sidfot)
    12. Försök att hitta ett HTML5 element vi inte presenterat och använd er av detta

## Länkar

* [HTML Validator][validator]
* [Introduktion till HTML][html intro] (Mozilla)
* [Referens över HTML-element][html ref] (Mozilla)
* [Dirtymarkup][dirtymarkup] (tjänst som korrigerar indrag)
* [HTML5 Doctor][html5doctor] - sida med generell information om bl.a HTML5
* [Block-level elements][block] & [Inline elements][inline]
* [Page Title Tag Best Practice for Google][title element]
* `<meta>` [referens][meta element]

[validator]: http://validator.w3.org "Gå till HTML validatorn"
[html intro]: https://developer.mozilla.org/en-US/docs/Web/Guide/HTML/Introduction "Introduktion till HTML"
[html ref]: https://developer.mozilla.org/en-US/docs/Web/HTML/Element "HTML referens"
[dirtymarkup]: http://www.dirtymarkup.com/ "Tjänst som korrigerar indentering"
[html5doctor]: http://html5doctor.com/ "Information om HTML5"
[block]: https://developer.mozilla.org/en-US/docs/Web/HTML/Block-level_elements "Element av typen block"
[inline]: https://developer.mozilla.org/en-US/docs/Web/HTML/Inline_elemente "Element av typen inline"
[title element]: http://www.hobo-web.co.uk/title-tags/ "SEO information om title elementet"
[meta element]: https://developer.mozilla.org/en-US/docs/Web/HTML/Element/meta "HTML referns för meta elementet"
