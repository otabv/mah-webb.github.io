---
layout: instructions
title: Laboration 4 | Tabeller och Formulär
code: me135a
---

# Laboration 4: Tabeller och formulär

## Introduktion

Som i tidigare laborationer innehåller även denna en del där ni övar och experimentera och avslutningsvis en individuell uppgift. Denna laboration bearbetar huvudsakligen två nya HTML-element: `<table>` och `<form>`, men även lite CSS i samband med dessa. Det rekommenderas att placera alla filer i en mapp (t.ex "Labb4") så ni enkelt kan skicka in alla dessa på It’s Learning när ni är färdiga. Det är upp till er själva att skapa både HTML- och CSS-filer, samt att namnge dessa.

Eftersom kod ibland kan uppfattas som abstrakt och svår att ta till sig krävs det det att ni läser vissa delar flera gånger. Noter att det är viktigt att ni läser texten noggrant och funderar och förstår innebörden.

Inför denna laborationen rekommenderas det att ni läser [Tables][tables] från [The Magic of CSS][magic of css].

## Övning

Syftet är att introducera två vanliga element som bearbetar information på olika vis, att presentera den eller att skicka den, detta genom elementen `<table>` och `<form>`. Dessa element har relativt låg användbarhet utan CSS så det rekommenderas att experimentera med CSS utöver det som visas i övningen nedan.

### Tabeller

Begreppet tabell är med stor sannolikhet inget främmande för er och inom HTML är detta inte heller ett nytt koncept. En tabell inom HTML kan struktureras på flera vis och det är upp till dig som utvecklare att bestämma vilket. Det finns därför ett flertal olika element som representerar de olika delarna av en tabell, som t.ex rader och kolumner. Alla dessa olika element måste dock placeras (och kombineras) inom det huvudsakliga tabell elementet `<table></table>`.

Innehållet i en tabell kan även struktureras i sektioner med hjälp av följande element:

1. `<thead></thead>` - samling av titlar för de kolumner som finns i tabellen.
2. `<tfoot></tfoot>` - eventuell summering av den information som presenterats i tabellen.
3. `<tbody></tbody>` - samling av den information som presenteras i tabellen.

Det är valfritt att kombinera dessa element. Det finns även ett element som används som rubrik för en tabell och detta är `<caption></caption>`, det rekommenderas att använda detta istället för att exempelvis ha en `<h2>` innan tabellen.

{% highlight html linenos %}
<!-- Exempel -->
<table>
    <!-- Rubriken placeras överst. -->
    <caption>Sherlock Holmes Quotes</caption>
    <thead>
        <!-- Kolumntitlar -->
    </thead>
    <tfoot>
        <!-- Summering av innehåll. -->
    </tfoot>
    <tbody>
        <!-- Det innehåll som ska presenteras. -->
    </tbody>
</table>
{% endhighlight %}

Utöver dessa element som ger tabellen sin huvudsakliga struktur finns det ytterligare element som används för att markera upp det innehåll som ska presenteras. Det är dessa element som utgör koncepten "rader" och "kolumner" för en tabell och är följande:

* `<tr></tr>` - en tabellrad.
* `<th></th>` - en kolumntitel, placeras inom en tabellrad.
* `<td></td>` - en kolumn, det är detta element som används för den information som presenteras och detta placeras inom en tabellrad.

För att strukturera en tabell krävs det väldigt många element och det är därför extra viktigt att vara nogrann med att skriva korrekt HTML kod samt sköta sin indentering och nestlande av element. Gå nogrannt igenom exemplet nedan för att få en förståelse för hur dessa element kan kombineras till en tabell. Experimentera!

{% highlight html linenos %}
<table>
    <!-- Tabellens rubrik. -->
    <caption>Produktlista</caption>
    
    <!-- Tabellens kolumntitlar. -->
    <thead>
        <tr>
            <th>ID</th>
            <th>Namn</th>
            <th>Pris</th>
        </tr>
    </thead>

    <!-- Tabellens innehåll. -->
    <tbody>
        <!-- För varje rad i tabellen används en <tr>. -->
        <tr>
            <td>1</td>
            <td>Snickers</td>
            <td>832kr</td>
        </tr>
        <tr>
            <td>2</td>
            <td>Mars</td>
            <td>441kr</td>
        </tr>
        <tr>
            <td>3</td>
            <td>Japp</td>
            <td>8774kr</td>
        </tr>
    </tbody>
</table>
{% endhighlight %}

Vanligt förekommande vid utformningen av tabeller är att vilja ha en tabellcell som sträcker sig över två eller flera kolumner eller rader. För att göra detta används attributen `colspan` och `rowspan`. Värdet för dessa attribut är i form av antal kolumner eller rader som tabellcellen ska sträcka sig över.

{% highlight html linenos %}
<table>
    <thead>
        <tr>
            <th>Vecka</th>
            <th>Moment</th>
            <th>Vem</th>
        </tr>
    </thead>
    <tbody>
        <tr>
            <!-- Denna tabellcell sträcker sig över två rader. -->
            <td rowspan="2">39</td>
            <td>Föreläsning 1</td>
            <td>Alla</td>
        </tr>
        <tr>
            <!--
                Vi utelämnar veckan eftersom ovanstående <td>
                sträcker sig över två rader.
            -->
            <td>Laboration 1</td>
            <td>Labbgrupper</td>
        </tr>
        <tr>
            <td>40</td>
            <!-- Denna tabellcell sträcker sig över två kolumner. -->
            <td colspan="2">Egen studietid</td>
        </tr>
    </tbody>
</table>
{% endhighlight %}

För att förtydliga hur detta ser ut kan vi applicera följande stilmall:

{% highlight css linenos %}
th {
    background: #dddddd;
}
td {
    background: #eeeeee;
}
{% endhighlight %}

Genom att applicera de gråa nyanserna som bakgrund får vi en tydligare inblick i hur våra tabellceller är strukturerade och placerade. Det första man kan se är att det finns en vit ram runt samtliga tabellceller, för att modifiera denna kan vi använda följande stilmall:

{% highlight css linenos %}
/* Vi ökar ytan mellan alla våra tabellceller till 5 pixlar. */
table {
    border-spacing: 5px;
}

/* Om vi dock skulle vilja ta bort den helt kan vi använda följande: */
table {
    border-collapse: collapse;
}

/*
    Något väldigt vanligt idag är att ha en tabell som
    fyller ut hela den horisontella ytan. Detta kan vi
    enkelt göra genom att ange en bredd i procent.
*/
table {
    width: 100%;
}
{% endhighlight %}

För att förtydliga det som presenterats ovan kan vi skapa ett komplett exempel på en tabell med tillhörande stilmall. Detta för att visa hur de olika tabell elementen samt olika CSS attribut kan samspela för ett färdigt resultat. Vi börjar med vår HTML mall och där efter våra CSS regler.

{% highlight html linenos %}
<!-- Använd en klass eller ett id om ni har flera tabeller med olika stilmallar. -->
<table class="schedule">
    <!-- Tabelltitel -->
    <caption>Veckoschema</caption>
    <!-- Kolumntitlar -->
    <thead>
        <tr>
            <th class="center">Vecka</th>
            <th>Moment</th>
            <th>Vem</th>
        </tr>
    </thead>
    <!--
        Exempel på användning av en tabellfot, observera
        att denna placeras efter <thead> men hamnar trots
        detta längst ner rent visuellt i webbläsaren.
    -->
    <tfoot>
        <tr>
            <td colspan="2" class="right">Antal moment:</td>
            <td class="center">4</td>
        </tr>
    </tfoot>
    <!-- Tabellkroppen -->
    <tbody>
        <tr>
            <td class="center">39</td>
            <td>Föreläsning 1</td>
            <td>Alla</td>
        </tr>
        <tr>
            <td class="center">40</td>
            <td colspan="2">Egen studietid</td>
        </tr>
        <tr>
            <td class="center">41</td>
            <td>Föreläsning 2</td>
            <td>Alla</td>
        </tr>
        <tr>
            <td class="center">42</td>
            <td colspan="2">Egen studietid</td>
        </tr>
    </tbody>
</table>
{% endhighlight %}

{% highlight css linenos %}
/* Tabellen */
.schedule {
    width: 100%;
    border-collapse: collapse;
    font-family: Helvetica, Arial, sans-serif;
    font-weight: 200;
    font-size: 14px;
}

/* Tabelltitel */
.schedule caption {
    font-size: 16px;
}

.schedule tbody {
    border-bottom: 1px solid #dddddd;
}

/*
    Med hjälp av pseudoklassen ":nth-child(odd)" kan
    vi bestämma att alla ojämna rader i tabellkroppen
    ska få en grå bakgrund. Pröva gärna med "even".
*/
.schedule tbody tr:nth-child(odd) {
    background: #eeeeee;
}

/* Kolumntitlar */
.schedule th {
    padding: 10px 8px;
    border-bottom: 2px solid #dddddd;
    text-align: left;
}

/* Tabellcellerna */
.schedule td {
   padding: 10px 8px; 
   border-top: 1px solid #dddddd;
}

/* "Hjälpklasser" för att högerställa samt centrera text */
.schedule .right { text-align: right; }
.schedule .center { text-align: center; }
{% endhighlight %}

Pröva ovanstående exempel (HTML + CSS) och se vad resultatet blir, experimentera gärna för att få ett annorlunda resultat!

Pseudoklasserna `:nth-child(odd)` eller `:nth-child(even)` fungerar **inte** som förväntat om tabellkroppen innehåller tabellceller som sträcker sig över flera rader.
{: .info}

### Formulär

Formulär i olika former är något av det vanligaste som används idag för att skapa interaktivitet på webbplatser. Det kan vara allt ifrån ett inloggningsformulär till ett beställningsformulär. Ett formulär har en ganska simpel grund men ger många valmöjligheter till hur det utformas. Det är dessa valmöjligheter som gör att vi kan skapa ett nästan oändligt antal olika typer av formulär.

Så som med tabeller finns det även här ett huvudsakligt formulärselement: `<form></form>`. Detta element nyttjar även oftast två attribut (det finns flera men dessa är de vanligaste):

* `action` - en URL som bestämmer vart formuläret ska skicka sin information.
* `method` - hur informationen ska skickas, exempelvis:
    * inloggning, då skickar vi våra användaruppgifter: `method="post"`.
    * sökning, då hämtar vi information: `method="get"`.

Ett formulär kan vara indelat i olika sektioner om så önskas och detta görs med följande element:

* `<fieldset></fieldset>` - detta element representerar en sektion.
* `<legend></legend>` - detta element representerar en sektionstitel.

Detta kan givetvis även göras genom en kombination av `<div></div>` och `<h2></h2>` för att nämna ett exempel. Om formuläret endast har **en** sektion är det vanligt att dessa element utlämnas.

{% highlight html linenos %}
<!-- 
    Exempel på om vi hade ett inloggningsformulär där man
    även kan registrera sig, observera attributen action/method.
-->
<form action="http://mysite.com/login" method="post">
    <!-- Sektion 1. -->
    <fieldset>
        <legend>Logga in</legend>
        <!-- ... -->
    </fieldset>

    <!-- Sektion 2. -->
    <fieldset>
        <legend>Registrera dig</legend>
        <!-- ... -->
    </fieldset>

    <!-- Alternativ till <fieldset> + <legend> -->
    <div>
        <h2>Logga in</h2>
        <!-- ... -->
    </div>
</form>
{% endhighlight %}

Ett formulärs innehåll består huvudsakligen av ett antal olika fält och en knapp för att skicka formuläret. Ett fält kan e.g. vara en textruta, en kryssruta, och så vidare. Elementet för att skapa ett formulärsfält är `<input>`, det är ett öppet element och använder sig av attributet `type` för att bestämma vilken typ av fält det är. Dessa fält brukar också kombinera med en etikett, där en etikett helt enkelt är en beskrivande text om vad fältet innebär.

Nedan kommer ett par av dessa olika fält att demonstreras, för en komplett referens över de tillgänliga värden för `type` ta en titt [här][input].

{% highlight html linenos %}
<form action="http://mysite.com/login" method="post">
    <!-- Etikett för ett fält -->
    <label>Namn</label>
    <input type="text">
    <br>

    <label>Lösenord</label>
    <input type="password">
    <br>

    <label>Favoritdjur</label>
    <br>
    <!--
        Observera att formulärsfält där användaren inte fyller i
        information måste vi bestämma vilket värde det är som gäller.
    -->
    <input type="radio" value="cat">Katt
    <input type="radio" value="dog">Hund
    <br>

    <label>Vilka språk kan du?</label>
    <br>
    <input type="checkbox" value="swedish">Svenska
    <input type="checkbox" value="danish">Danska
    <input type="checkbox" value="finnish">Finska
    <br>

    <!-- Filuppladdning -->
    <input type="file">
    <br>
</form>
{% endhighlight %}

Något som blir ganska uppenbart snabbt är hur låg användbarheten är utan CSS. Därför är det givetvis rekommenderat att som med andra element applicera CSS för att öka användbarheten.

Utöver att använda sig av de olika former av formulärsfält behöver man ett sätt att skicka informationen. Detta görs genom elementet `<button></button>`, vilket rent visuellt är en knapp. Denna brukar även placeras sist i ett formulär. Elementet använder sig även av attributet `type` som bestämmer vilken typ av knapp det är. Kort är det antingen en knapp som skickar formuläret eller en som rensar de ifyllda fälten.

{% highlight html linenos %}
<form action="http://google.com" method="post">
    <label>Förnamn</label>
    <input type="text">
    <br>
    <label>Efternamn</label>
    <input type="text">
    <br>

    <!-- Två typer av knappar -->
    <button type="submit">Skicka</button>
    <button type="reset">Återställ</button>
</form>
{% endhighlight %}

Testa ovanstående formulär genom att fylla i fälten och sedan klicka på "Återställ", därefter fyll i det igen och klicka på "Skicka". Vad som sker är att vi kommer skickas till den plats vi definierat i `action` men inget mer kommer ske. Det är viktigt att förstå att HTML används för att skapa formulär, inte för att bearbeta den information som skickas.

Utöver de element som introducerats finns det ytterligare två som är vanliga men skrivs på ett annat vis. Dessa är `<textarea>` samt `<select>`.

{% highlight html linenos %}
<form action="http://google.com" method="post">
    <label>Typ</label>
    <!-- Urvalslista -->
    <select>
        <option value="question">Fråga</option>
        <option value="answer">Svar</option>
        <option value="idea">Idé</option>
    </select>
    <br>

    <label>Kommentar</label>
    <br>
    <!-- Textruta där radbryt är tillåtet -->
    <textarea></textarea>
    <br>

    <button type="submit">Skicka</button>
</form>
{% endhighlight %}

Observera hur `<select>` fungerar ungefär som vanliga listor, det vill säga att vi skapar en lista av val - där varje val skrivs som `<option>` elementet. Detta elementet har även attributet `value`, på samma sätt som radioknappar och kryssrutor har. Tänk på det - de fält där användern gör ett val, det vill säga där de inte skriver någon text, behöver ha attributet `value`.

Utöver att faktiskt skapa och designa ett formulär och dess fält så behövs ytterligare en punkt för att det ska vara komplett. Detta har att göra med att den som tar emot den information ni skickar inte vet vilken information den tar emot, därför måste vi namnge våra fält. Detta görs genom attributet `name` - detta är något ni bör ta för vana att göra.

{% highlight html linenos %}
<form action="http://google.com" method="post">
    <!-- Observera det nya attributet -->
    <label>Förnamn</label>
    <input type="text" name="firstname">
    <br>
    <label>Efternamn</label>
    <input type="text" name="lastname">
    <br>
    <!-- Knappar behöver inte namnges -->
    <button type="submit">Skicka</button>
</form>
{% endhighlight %}

För att öka användbarheten kan vi koppla samman en etikett med dess fält. Detta görs genom att på en `<label>` använda attributet `for` vars värde är det samma som fältets `id`. Nedan visas ett exempel. Detta innebär bland annat att vi kan klicka på texten (e.g. "Förnamn") för att hamna i textfältet (med vår muspekare).

{% highlight html linenos %}
<form action="http://google.com" method="post">
    <!-- Observera det nya attributet -->
    <label for="firstname">Förnamn</label>
    <input type="text" name="firstname" id="firstname">
    <br>
    <label for="lastname">Efternamn</label>
    <input type="text" name="lastname" id="lastname">
    <br>
    <!-- Knappar behöver inte namnges -->
    <button type="submit">Skicka</button>
</form>
{% endhighlight %}

När det kommer till att applicera CSS på ett formulär finns det en huvudsaklig svårighet. Detta är att vissa typer av fält inte går att ändra speciellt mycket med CSS (e.g. radioknappar, kryssrutor, urvalslistor, etc.), detta går att lösa men kräver avancerade lösningar. De vanliga fält som faktiskt går att applicera CSS på är textfält, textrutor och knappar.

Nedan kommer ett lite mer komplett exempel att presenteras med tillhörande CSS mall. Ta en titt, kopiera det och testa det - experimentera gärna!

{% highlight html linenos %}
<!-- Vi ger formuläret en klass så vi enkelt kan applicera CSS -->
<form action="http://google.com" method="post" class="info-form">
    <!-- Här kopplar vi samman en etikett med ett fält -->
    <label for="firstname">Förnamn</label>
    <input type="text" name="firstname" id="firstname">
        
    <!-- Här bestämmer vi att "Hund" ska vara vald från början -->
    <label>Hund eller katt?</label>
    <input type="radio" name="pet" value="dog" checked>Hund
    <input type="radio" name="pet" value="cat">Katt
    <!-- Observera radioknappar och kryssrutor som hänger ihopa behöver ha samma "name" attribut -->
    
    <!-- Även här bestämmer vi att förvälja ett val -->
    <label for="color">Favoritfärg?</label>
    <select name="color" id="color">
        <option value="red">Röd</option>
        <option value="green" selected>Grön</option>
        <option value="blue">Blå</option>
    </select>
        
    <label for="comment">Kommentar</label>
    <textarea name="comment" id="comment"></textarea>

    <button type="submit">Spara</button>
</form>
{% endhighlight %}

Stilmallen:

{% highlight css linenos %}
/* Byter till ett sans-serif typsnitt */
.info-form {
    font-family: Helvetica, Arial, sans-serif;
    padding: 10px;
}

/*
    Våra etiketter vill vi ha på en egen rad, samt
    lite yta ner mot tillhörande fält.
*/
.info-form label {
    display: block;
    font-size: 18px;
    font-weight: 300;
    margin-bottom: 8px;
}

/* Ge ytterligare yta (ner) från våra fält */
.info-form input, .info-form select, .info-form textarea {
    margin-bottom: 20px;
}

/*
    Eftersom vi har "id" på vissa fält kan vi använda oss
    utav dessa för att applicera CSS på våra textfält/textrutor
*/
.info-form #firstname, .info-form #comment {
    padding: 8px;
    border: 1px solid #ccc;
    border-radius: 4px;
    width: 200px;
}

.info-form #color {
    width: 220px;
}

/* Knappar kan man ge näst intill vilket utseende man vill! */
.info-form button {
    display: block;
    color: white;
    background-color: #449D44;
    border: 1px solid #398439;
    padding: 6px 25px 6px 25px;
    border-radius: 4px;
    font-size: 14px;
}
{% endhighlight %}

## Uppgift

Övningen består av två delar:

1. Tabell
2. Formulär
3. Övrigt

Kraven för dessa är följande:

### Tabell

* Välj vilken typ av tabell det ska vara. Exempel på detta kan vara: innehållsförteckning, schema, prislista, meny (mat), etc.
* Minst tre kolumner och fem rader - detta kan vi givetvis diskutera.
* Utseende ska styras med hjälp av CSS. Det är tillåtet att utgå från tidigare exempel som grund men inte som en komplett stilmall.

### Formulär

* Välj vilken typ av formulär det ska vara. Exempel på detta kan vara: registreringsformulär, kontaktformulär, beställningsformulär, etc.
* Minst fyra olika fält måste användas - detta kan vi givetvis diskutera.
* Utseende ska styras med hjälp av CSS. Det är tillåtet att utgå från tidigare exempel som grund men inte som en komplett stilmall.

### Övrigt

* Ta reda på hur ni kan applicera en stilmall på den första kolumnen i varje rad. Detta utan att e.g. applicera en CSS klass på varje tabellcell. Tips: pseudoklassen `:nth-child()`.
* Kan ni skapa en ett textfält där det finns en gräns på 10 bokstäver samt att det är ett krav att fältet fylls i? Tips: attribut för `<input>`.
* Kan ni ändra, exempelvis, färgen på `border-color` på ett textfält eller en textruta när användaren har placerat sin muspekare inuti ett sådant? Tips: pseudoklassen `:focus`.
    - För att, exempelvis, ta bort den färg som finns runt ett textfält från början kan ni använda er av CSS attributet `outline: none`

## Länkar

* [The Magic of CSS][magic of css]
* [Tables][tables] (The Magic of CSS)
* Referens för [tabeller][table]
* Referens för pseudoklassen [:nth-child][nth-child]
* Referens för [formulär][form]

[magic of css]: http://adamschwartz.co/magic-of-css/
[tables]: http://adamschwartz.co/magic-of-css/chapters/3-tables/
[table]: https://developer.mozilla.org/en-US/docs/Web/HTML/Element/table
[form]: https://developer.mozilla.org/en-US/docs/Web/HTML/Element/form
[nth-child]: https://developer.mozilla.org/en-US/docs/Web/CSS/:nth-child
[test client]: http://ddwap.mah.se/cf08309/lectures/client_server/client.php
[test server]: http://ddwap.mah.se/cf08309/lectures/client_server/server.php
[input]: https://developer.mozilla.org/en-US/docs/Web/HTML/Element/Input
