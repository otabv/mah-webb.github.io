---
layout: blog
title: Välkommen till Mah Webb
category: all
---

# Välkommen till Mah Webb

Hej och välkommen till webbkurserna på Medieteknik.

Antingen läser ni på ett av våra två program Produktionsledare – Media eller Mediaproduktion och processdesign, eller så läser ni kursen som fristående studenter. Oavsett vilket så är det kul att ni har sökt er till oss på Medieteknik och våra webbkurser.

För er som inte har läst på Malmö Högskola tidigare och för er som är nya i Malmö, vill vi säga; det är lugnt det löser sig. Vi kommer på kursintroduktionen gå igenom allt det praktiska vad gäller nyckelkort, datorsalar, hur ni hittar och ni får även chans att ställa frågor till oss lärare.

Här på Mah Webb kommer ni hitta all information rörande era [kurser][courses]. Till exempel kursplan, veckoschema, uppgifter, projekt, laborationer och diverse information. Inlämningar och akut information (tillfällig sjukdom och förhinder) kommer fortfarande läggas ut på Itslearning. Denna typ av lösning är ny för året och vi hoppas detta kommer vara ett bättre alternativ än att bara använda [It's Learning][il], som i våra ögon är ett begränsat verktyg.

Nog om detta, återigen välkomna till en ny termin här hos oss på Medieteknik, Malmö Högskolas bästa utbildning.

Ha det fint, hälsar

Johannes, Sebastian och Bo

[il]: https://mah.itslearning.com/Index.aspx "Gå till It's Learning"
[courses]: http://mah-webb.github.io/courses/ "Gå till kursöversikt"
